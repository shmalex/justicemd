    DCCA109/2009 Внутренний номер:  332659  Varianta în limba de stat   Карточка документа   Республика Молдова   КООРДИНАЦИОННЫЙ СОВЕТ ПО ТЕЛЕВИДЕНИЮ И РАДИО   РЕШЕНИЕ Nr. 109 от  06.11.2009   cu privire la anunţarea concursului pentru suplinirea funcţiei de membru al Consiliului de Observatori al IPNA Compania „Teleradio Moldova”  Опубликован : 13.11.2009 
 в Monitorul Oficial 
 
 Nr. 163-164 
    статья № : 752b  Potrivit scrisorii nr. C.O.-9/70 din 3.11.2009 a Consiliului de Observatori al IPNA Compania „Teleradio-Moldova” vis-a-vis de expirarea mandatelor a doi membri ai CO al IPNA Compania „Teleradio-Moldova”, scrisorii CEM-9 nr. 48 din 30.10.2009 a Comisiei cultură, educaţie, cercetare, tineret, sport şi mass-media a Parlamentului Republicii Moldova şi conform prevederilor Art. 56 – 59 ale Codului audiovizualului nr. 260-XVI din 27.07.2006, Consiliul Coordonator al Audiovizualului DECIDE: Art. 1. Se anunţă concursul pentru suplinirea a 5 (cinci) funcţii de membru al Consiliului de Observatori al Instituţiei Publice Naţionale a Audiovizualului Compania „Teleradio-Moldova” (condiţiile se anexează). Art. 2. Prezenta Decizie se publică în Monitorul Oficial al Republicii Moldova şi se plasează pe pagina web a Consiliului Coordonator al Audiovizualului. Art. 3. Controlul asupra executării prezentei Decizii îl exercită Secretarul Consiliului Coordonator al Audiovizualului. Preşedintele consiliului coordonator al audiovizualului     Gheorghe Gorincioi Secretar        Constantin Bârcă Nr. 109. Chişinău, 6 noiembrie 2009. Anexă CONCURS pentru suplinirea funcţiei de membru al Consiliului de Observatori al IPNA Compania „Teleradio-Moldova” Actele pentru concurs se recepţionează timp de 15 zile din momentul publicării anunţului în Monitorul Oficial al Republicii Moldova. Dacă ultima zi a termenului este o zi de duminică, de sîmbătă sau o zi  de odihnă, în conformitate cu legea în vigoare, termenul expiră în următoarea zi lucrătoare. La funcţia de membru al Consiliului de Observatori este în drept să candideze persoana care: a) este cetăţean al Republicii Moldova; b) are studii superioare în unul din următoarele domenii: cultură, artă, cinematografie, jurnalism, drept, gestiunea financiară şi gestiunea întreprinderii comerciale, relaţii cu publicul, relaţii internaţionale, domeniul academic, mass-media, inginerie; c) cunoaşte limba de stat a Republicii Moldova; d) nu are antecedente penale. Funcţia de membru al Consiliului de Observatori este incompatibilă cu: a) statutul de parlamentar, de membru al Guvernului, de membru al CCA; b) calitatea de deţinător, direct sau indirect, de acţiuni sau părţi ale fondului statutar al societăţilor comerciale cu activităţi în domenii în care s-ar afla în conflict de interese cu calitatea de membru al Consiliului de Observatori; c) statutul de salariat al instituţiei publice a audiovizualului sau al altui post de radio ori televiziune; d) calitatea de membru de partid. Candidaţii vor depune la sediul CCA (str. Vlaicu Pârcălab, 46, Chişinău) un dosar de participare la concurs care va cuprinde Curriculum Vitae şi o fotografie 3x4 (relaţii la tel.: 277430, 277582). Criteriile de selecţie a candidatului pentru funcţia de membru al Consiliului de Observatori al instituţiei publice  a audiovizualului: -experienţă de muncă de cel puţin 5 ani în domeniul din care provine; -profesionalism; -corectitudine. Consiliul Coordonator al Audiovizualului   