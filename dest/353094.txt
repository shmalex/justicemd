    HSSRSSM 9-XII/1990 Внутренний номер:  353094  Varianta în limba de stat   Карточка документа   Республика Молдова   ВЕРХОВНЫЙ СОВЕТ МОЛДАВСКОЙ ССР   ПОСТАНОВЛЕНИЕ Nr. 9-XII от  04.05.1990   Cu privire la hotărîrile Sovietului orășenesc Tiraspol de deputați ai poporului din 30 aprilie 1990 și Sovietului orășenesc Bender de deputați ai poporului din 3 mai 1990  Опубликован : 04.05.1990 
 в Monitorul Oficial 
 
 Nr. 5 
    статья № : 85  Sovietul Suprem al RSS Moldovenești relevă că Sovietul orășenesc Tiraspol de deputați ai poporului la 30 aprilie 1990 a adoptat o hotărîre de a nu recunoaște și de a suspenda acțiunea Legii RSS Moldovenești "Cu privire la modificarea articolului 168 din Constituție (Legea Fundamentală) a RSS Moldovenești", de a folosi pe teritoriul orașului Tiraspol și în localitățile din subordinea lui administrativă Drapelul de Stat și simbolica Uniunii RSS. O hotărîre similară a adoptat la 3 mai 1990 Sovietul orășenesc Bender de deputați ai poporului. Prin aceste hotărîri Sovietele orășenești Tiraspol și Bender de deputați ai poporului au încălcat articolele 4, 125 și 127 din Constituția RSS Moldovenești, nu au îndeplinit prevederile articolului 126 din Constituția RSS Moldovenești și au făcut abuz de împuternicirile, prevăzute prin articolele 6 și 8 din Legea RSS Moldovenești "Cu privire la Sovietul orășenesc, raional din oraș de deputați ai poporului din RSS Moldovenească". Inițiatorii adoptării acestor hotărîri, conducătorii Sovietelor orășenești din Tiraspol Smirnov I.N., Rîleacov V.M. și din Bender Pologov G.F. au indus în eroare locuitorii orașelor Tiraspol și Bender, deputații Sovietelor respective privitor la esența și modul de adoptare a legii despre simbolica de stat, aducînd ca dovezi motive imaginare și tendențioase. Călăuzindu-se de partea a doua a articolului 97 din Constituția RSS Moldovenești, Sovietul Suprem al Republicii Sovietice Socialiste Moldovenești hotărăște: 1. A declara nule hotărîrile din 30 aprilie și 3 mai 1990 ale Sovietelor orășenești Tiraspol și Bender de deputați ai poporului ca fiind în contradicție cu Constituția (Legea Fundamentală) a RSS Moldovenești și care nu au consecințe juridice. 2. A atrage atenția Sovietelor orășenești Tiraspol și Bender de deputați ai poporului asupra încălcării cu premeditare în repetate rînduri a Constituției RSS Moldovenești, încălcări ce destabilizează situația social-politică din republică și nu contribuie la consolidarea și la buna înțelegere a cetățenilor din RSS Moldovenească. 3. A obliga Sovietele orășenești Tiraspol și Bender de deputați ai poporului pînă pe data de 9 mai 1990 să revină la hotărîrile sale, să arboreze Drapelul de Stat al RSS Moldovenești pe sediile Sovietelor orășenești și a Sovietelor din subordonarea lor, să respecte cu strictețe și neabătut Constituția RSS Moldovenești. să nu admită în activitatea lor adoptarea de hotărîri ce contravin legislației în vigoare. A avertiza conducătorii Sovietelor respective (Smirnov I.N., Rîleacov V.M., Pologov G.F.) despre răspunderea personală pe care o vor purta pentru agravarea în continuare a situației social-politice din republică și eventualele ei consecințe imprevizibile.  Președinte al Sovietului Suprem al RSS Moldovenești                                       M.SNEGUR or. Chișinău, 4 mai 1990, Nr.9-XII.   