    AMAE/1999 Внутренний номер:  357014  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   СОГЛАШЕНИЕ Nr. 1999 от  11.09.1995   Între Ministerul Agriculturii şi Alimentaţiei al Republicii Moldova şi Ministerul Agriculturii şi Alimentaţiei al Republicii Belarusi privind colaborarea economică şi tehnico-ştiinţifică*  Опубликован : 01.01.1999 
 в Tratate Internationale 
 
 Nr. 18 
    статья № : 128
    Дата вступления в силу : 11.09.1995  * 	Semnat la Chişinău, la 11 septembrie 1995. În vigoare din ziua semnării. Ministerul Agriculturii şi Alimentaţiei al Republicii Moldova şi Ministerul Agriculturii şi Alimentaţiei al Republicii Belarusi, denumite în continuare “Părţi Contractante”, călăuzindu-se de înţelegerile interguvernamentale, luînd în considerare schimbările care s-au produs în viaţa politică şi economică din ambele state, tinzînd spre crearea condiţiilor favorabile pentru dezvoltarea colaborării comercial-economice şi tehnico-ştiinţifice în domeniul agriculturii şi industriei alimentare, bazate pe principiile de egalitate şi avantaj reciproc, conform legislaţiei Părţilor Contractante, au convenit asupra celor ce urmează:  Articolul 1 Părţile Contractante vor promova dezvoltarea relaţiilor comerciale directe, legăturilor economice şi tehnico-ştiinţifice în domeniul agriculturii, industriei alimentare şi de prelucrare a produselor agricole între agenţii economici, centre ştiinţifice, alte organizaţii şi subdiviziuni administrative în limitele competenţei lor şi în conformitate cu legislaţia în vigoare a fiecărui stat al Părţilor Contractante.  Articolul 2 Părţile Contractante vor susţine şi vor dezvolta colaborarea concretă în următoarele direcţii: - crearea de societăţi şi întreprinderi mixte; - acordarea reciprocă de servicii de consultaţie; - activităţi comune în organizarea reciclării specialiştilor în domeniul tehnicii şi tehnologiei; - efectuarea în comun a cercetărilor ştiinţifice; - schimbul de elevi, studenţi şi profesori ai instituţiilor de învăţămînt agricol, de specialişti şi consultanţi; - schimbul de informaţii referitoare la manifestările ştiinţifice şi economice, legate tematic de agricultură şi industria alimentară (organizarea de iarmaroace, expoziţii, seminare, conferinţe, simpozioane etc.); - schimbul de informaţii referitoare la acte juridice şi activităţi în domeniul agriculturii şi industriei alimentare.  Articolul 3 Părţile Contractante vor conveni asupra creării comisiei mixte, compusă din reprezentanţi ai ambelor Părţi Contractante, care îşi va desfăşura şedinţele la solicitarea oricărei Părţi Contractante, dar nu mai rar decît o dată pe an, alternativ în Republica Moldova şi Republica Belarusi. Comisia mixtă are următoarele sarcini: - analiza procesului de colaborare; - înaintarea de propuneri referitoare la dezvoltarea colaborării ştiinţifice şi economice în domeniul agriculturii şi industriei alimentare; - elaborarea de variante de depăşire în perioada colaborării a greutăţilor şi problemelor survenite; - acordarea ajutorului şi sprijinului în realizarea programului de colaborare; - alte genuri de activitate coordonate de ambele Părţi Contractante.  Articolul 4 1) Prezentul Acord intră în vigoare din momentul semnării. 2) Prezentul Acord se încheie pe un termen de 5 (cinci) ani. 3) Prezentul Acord poate fi denunţat din iniţiativa uneia dintre Părţile Contractante notificînd despre aceasta în scris celeilalte Părţi Contractante nu mai tîrziu decît cu 6 (şase) luni înainte de expirarea termenului de validitate a prezentului Acord. 4) Denunţarea prezentului Acord nu scuteşte Părţile Contractante de onorarea obligaţiunilor care rezultă din alte acorduri, ce vor fi încheiate în baza prezentului Acord. 5) Părţile Contractante pot modifica sau completa prezentul Acord conform înţelegerii reciproce. Încheiat în Chişinău, la 11 septembrie 1995, în două exemplare originale, fiecare în limbile moldovenească şi rusă, ambele texte avînd aceeaşi valoare.   