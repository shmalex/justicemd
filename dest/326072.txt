    DCCA62/2007 Внутренний номер:  326072  Varianta în limba de stat   Карточка документа   Республика Молдова   КООРДИНАЦИОННЫЙ СОВЕТ ПО ТЕЛЕВИДЕНИЮ И РАДИО   РЕШЕНИЕ Nr. 62 от  15.05.2007   cu privire la eliberarea autorizaţiilor de retransmisie unor întreprinderi  Опубликован : 25.05.2007 
 в Monitorul Oficial 
 
 Nr. 70-73 
    статья № : 347c   La 19.04.2007 întreprinderea „RUFNAT” SRL din or. Cricova, mun. Chişinău, a depus o cerere privind obţinerea Autorizaţiei de retransmisie pentru studioul TV prin cablu din s. Coşerniţa, r-nul Criuleni. Întreprinderea „AMT” SRL, fondatoare a studioului TV prin cablu „Satelit TV”, activează în baza Licenţei de emisie nr. 003249 din 11.03.2003. Licenţa în cauză prevede desfăşurarea activităţii doar în zona orăşelului Aeroport, fiindcă la momentul obţinerii ei celelalte reţele ale studioului erau date în arendă. Din ziua rezilierii contractului de arendă, cînd studioul şi-a continuat activitatea în baza propriei licenţe, ea trebuia să fie modificată prin extinderea ariei de emisie asupra sectoarelor Ciocana, Rîşcani şi Botanica, lucrul ce nu s-a făcut. La 3 mai curent întreprinderea „AMT” SRL a depus o cerere pentru Autorizaţia de retransmisie, obţinerea căreia va aduce în concordanţă activitatea sa cu prevederile legale. Reţeaua de cablu din s. Tomai a fost în componenţa studioului „Cortel” din s. Corten, r-nul Taraclia. La 24 aprilie curent, prin Decizia CCA nr. 56, această localitate a fost exclusă din aria de emisie a studioului „Cortel”, iar la 2 mai 2007 întreprinderea „STAMSATELIT-TV” SRL din or. Ceadîr-Lunga a depus la CCA o cerere privind obţinerea Autorizaţiei de retransmisie pentru studioul TV prin cablu „Tomai TV” din s. Tomai, UTA Găgăuzia. În conformitate cu prevederile Art. 28 al Codului audiovizualului nr. 260-XVI din 27.07.2006, Regulamentul cu privire la procedura şi condiţiile de eliberare a licenţelor de emisie şi a autorizaţiei de retransmisie, aprobat prin Hotărîrea Parlamentului Republicii Moldova nr. 433 din 28.12.2006, ca urmare a examinării cererilor, Consiliul Coordonator al Audiovizualului  DECIDE:   Art. 1. Cererea privind eliberarea autorizaţiei de retransmisie întreprinderii „RUFNAT” SRL din or. Cricova, mun. Chişinău (director dl Tanasevski Valeri), pentru studioul prin cablu „Rufnat - TV” din s. Coşerniţa, r-nul Criuleni, se respinge. Dlui Tanasevski V., directorul întreprinderii nominalizate, i se recomandă, în termen rezonabil, să prezinte spre examinare o nouă ofertă de servicii de programe. Art. 2. Examinarea cererii privind eliberarea autorizaţiei de retransmisie întreprinderii „AMT” SRL din Chişinău (director dna Fiodorova Svetlana) pentru studioul de televiziune prin cablu „Satelit TV” din mun. Chişinău se amînă. Art. 3. Pentru derogări de la prevederile Art. 38 (2) b), d) al Codului audiovizualului nr. 260-XVI din 27.07.2006 „AMT” SRL, titularul licenţei de emisie pentru studioul de televiziune prin cablu „Satelit TV” din mun. Chişinău, se avertizează public. Art. 4. Se eliberează autorizaţia de retransmisie întreprinderii „STAMSATELIT-TV” SRL din  Ceadîr-Lunga (director dna Stamova Janna) pentru studioul de televiziune prin cablu „Tomai TV” din s. Tomai, UTA Găgăuzia. Art. 5. Controlul asupra executării prezentei Decizii îl exercită Direcţia expertiză şi licenţiere (dl V. Pulbere).  Vicepreşedintele consiliului coordonator al audiovizualului                                    		Ludmila VASILACHE Secretar                                                     						Constantin BÎRCĂ Nr. 62. Chişinău, 15 mai 2007.   