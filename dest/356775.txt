    PMAE/1999 Внутренний номер:  356775  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   PROTOCOL Nr. 1999 от  07.11.1992   privind consultările dintre Ministerul Afacerilor Externe al Republicii Moldova şi Ministerul Afacerilor Externe al Republicii Populare Chineze*  Опубликован : 01.01.1999 
 в Tratate Internationale 
 
 Nr. 18 
    статья № : 321
    Дата вступления в силу : 07.11.1992  * 	Semnat la Beijing, la 7 noiembrie 1992. În vigoare din ziua semnării. Ministerul Afacerilor Externe al Republicii Moldova şi Ministerul Afacerilor Externe al Republicii Populare Chineze, denumite în continuare «Părţi», pornind de la dorinţa comună de a dezvolta relaţii de prietenie şi cooperare între cele două state şi popoare, convinse că consultările şi schimburile de opinii dintre cele două Părţi sunt în interesul promovării dialogului politic la toate nivelurile şi realizării acordurilor bilaterale de cooperare, în conformitate cu principiile Cartei O.N.U., cu normele recunoscute ale dreptului internaţional şi cu Comunicatul comun cu privire la stabilirea relaţiilor diplomatice dintre cele două ţări, au convenit următoarele:  Articolul I Părţile vor proceda la consultări periodice la nivelul miniştrilor de externe şi la alte niveluri privind relaţiile bilaterale, în special realizarea acordurilor semnate între Republica Moldova şi Republica Populară Chineză, precum şi problemele internaţionale de interes comun. Consultările vor avea loc alternativ între cele două Părţi ori între delegaţiile celor două state la sesiunile Adunării Generale a O.N.U.  Articolul II Părţile vor promova cooperarea între cele două state în domeniile politic, economic, comercial, tehnico-ştiinţific, de drept şi cultural. Ele vor stimula contactele directe între cetăţeni, organizaţii obşteşti, diferite instituţii şi întreprinderi. Părţile vor contribui la stabilirea legăturilor directe între capitalele celor două state, precum şi între alte localităţi.  Articolul III Ambele Părţi vor efectua schimb de opinii în cadrul O.N.U., al altor organizaţii şi conferinţe internaţionale asupra problemelor de interes comun în scopul dezvoltării legăturilor dintre reprezentanţele celor două ţări în organismele internaţionale.  Articolul IV Cheltuielile de deplasare pentru reprezentanţii Părţilor în cadrul prezentului Protocol sunt suportate de Partea care-i trimite. Cheltuielile de cazare, hrană şi transport intern revin ţării-gazdă.  Articolul V Prezentul Protocol intră în vigoare din ziua semnării şi va fi valabil pentru un termen de doi ani. Protocolul va fi prelungit de fiecare dată pe încă un termen de doi ani, dacă nici una din Părţi nu va notifica, în scris cu un preaviz de şase luni înainte de expirarea termenului de valabilitate, cu privire la denunţarea Protocolului. Prezentul Protocol este întocmit în două exemplare originale, în limbile română şi chineză, ambele texte avînd aceeaşi valoare juridică. Semnat la Beijing, la 7 noiembrie 1992.   