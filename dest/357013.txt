    AMAE/1999 Внутренний номер:  357013  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   СОГЛАШЕНИЕ Nr. 1999 от  11.09.1995   de colaborare Între Ministerul Culturii al Republicii Moldova Şi Ministerul Culturii Şi Presei al Republicii Belarusi*  Опубликован : 01.01.1999 
 в Tratate Internationale 
 
 Nr. 18 
    статья № : 121
    Дата вступления в силу : 11.09.1995  * 	Semnat la Chişinău, la 11 septembrie 1995. În vigoare din ziua semnării. Ministerul Culturii al Republicii Moldova şi Ministerul Culturii şi Presei al Republicii Belarusi, numite în continuare “Părţi”, pornind de la năzuinţa comună de a consolida înţelegerea reciprocă, de a amplifica şi aprofunda colaborarea pe baze de paritate, au convenit asupra următoarelor:  Articolul 1 Părţile au convenit să acorde sprijinul necesar stabilirii unei colaborări în baza unor înţelegeri directe nemijlocit între organizaţiile concertistice de stat ale Moldovei şi Belarusiei. Părţile îi vor invita reciproc pe reprezentanţii celeilalte Părţi pentru a participa la festivaluri de muzică, cîntece, folclor. Listele interpreţilor şi colectivelor ce vor participa atît în atare festivaluri, cît şi în turnee de schimb, vor fi precizate suplimentar de către Părţi, dar şi nemijlocit de către organizaţiile statale concertistice ale Părţilor.  Articolul 2 Părţile vor desfăşura activitatea necesară în scopul organizării schimbului de turnee ale teatrelor dramatice de prestigiu din Moldova şi Belarusi. Părţile vor organiza seminare-laboratoare comune ale tinerilor dramaturgi, conform unor planuri comune. Părţile vor invita reciproc colective teatrale pentru a participa la festivalurile teatrale, desfăşurate pe propriile lor teritorii. Termenele şi condiţiile de participare la ele vor fi precizate suplimentar.  Articolul 3 Părţile vor încuraja şi sprijini schimbul muzeistico-expoziţional, vor organiza, reciproc, stagii ale restauratorilor şi muzeografilor, vor efectua proiecte de cercetare comune, vor face schimb de experienţă în domeniul conservării valorilor culturale. Termenele şi condiţiile organizării expoziţiilor, stagiilor şi altor activităţi vor fi precizate suplimentar.  Articolul 4 Părţile vor organiza, minimum o dată la doi ani, schimburi de expoziţii de arte plastice contemporane. Părţile vor conveni asupra organizării unor plenare ale pictorilor, sculptorilor, graficienilor. Perioada, locul şi condiţiile desfăşurării acţiunilor menţionate vor fi stabilite suplimentar.  Articolul 5 Părţile vor face schimb de informaţie despre cercetările ştiinţifice efectuate în domeniul evidenţei, protecţiei, restaurării, utilizării şi propagării monumentelor istorice şi culturale, vor elabora programe comune de cercetări în domeniul protecţiei patrimoniului cultural, vor studia posibilităţile de efectuare a lucrărilor de restaurare a monumentelor istorice şi culturale, a unor seminare ştiinţifice, simpozioane, întîlniri şi expediţii. Părţile se obligă să conserve pe teritoriile proprii monumentele din istoria şi cultura celeilalte Părţi, contribuind la descoperirea, evidenţa şi studierea lor. Părţile se obligă să colaboreze în scopul prevenirii importului şi exportului ilicit de valori culturale şi transmiterii dreptului de proprietate asupra lor, precum şi în scopul retrocedării valorilor menţionate proprietarilor lor legali.  Articolul 6 Părţile vor contribui la stabilirea unor contacte permanente între Biblioteca Naţională a Republicii Moldova şi Biblioteca Naţională a Republicii Belarusi în scopul organizării unui schimb permanent de cărţi, expoziţii de carte, elaborării unor programe de perspectivă de cercetări ştiinţifice, schimbului de baze de date automatizate.  Articolul 7 Părţile vor desfăşura legături reciproc avantajoase în domeniul activităţii editoriale, vor încuraja colaborarea între edituri, dar şi în domeniul difuzării cărţilor şi altei producţii editoriale.  Articolul 8 Părţile vor sprijini schimburile de colective etno-folclorice, artistice de amatori, în special: - Partea moldovenească va primi pe an 1-2 colective artistice de amatori din raioanele, care au suferit în urma avariei de la CAE Cernobîl; - Partea moldovenească va invita colective folclorice din Republica Belarusi pentru a participa la festivalul formaţiunilor artistice dinastice “Tezaur”; - Partea belarusă va prevedea invitarea colectivelor artistice de amatori din Moldova la manifestările anuale tradiţionale internaţionale şi republicane: festival de muzică populară “Zveniat ţimbalî i garmonii” în or. Postavî, regiunea Vitebsk, dar şi un schimb de expoziţii ale lucrărilor meşterilor populari.  Articolul 9 Părţile vor face schimb de experienţă în sfera pregătirii specialiştilor în domeniul culturii, precum şi a tineretului de creaţie în domeniul muzicii, teatrului, picturii, coregrafiei, în organizarea timpului liber în instituţiile de învăţămînt. Schimbul de delegaţii ale Ministerelor Culturii în număr a cîte 3 persoane se va efectua anual pe un termen de 5 zile. Termenul va fi precizat conform regulilor general acceptate.  Articolul 10 Părţile au convenit să efectueze schimbul cultural între ele conform următoarelor condiţii: a) în cazul schimburilor de colective de creaţie, delegaţii şi unor reprezentanţi aparte: - Partea invitată va acoperi cheltuielile de transport atît ale colectivelor, delegaţiilor şi reprezentanţilor săi, cît şi ale bagajelor auxiliare în ambele sensuri; - Partea-gazdă va asigura atît cazarea, masa, bani de buzunar (ori diurnă) conform normativelor stabilite în fiecare ţară, cît şi transportul în raza teritoriului părţii-gazdă, conform programului de sejur; b) în cazul unui schimb de expoziţii din fondurile muzeistice, precum şi de expoziţii de artă contemporană, termenii, caracterul şi locul vernisării vor fi stabilite de către Părţi suplimentar, conform normelor general adoptate.  Articolul 11 Prezentul Acord intră în vigoare la data semnării. Prezentul Acord se încheie pe un termen de 3 ani. Acţiunea lui se va prelungi în mod automat pe următorii termeni de 3 ani, în cazul cînd nici una din Părţi nu va notifica în scris pe cealaltă Parte, cu cel tîrziu 3 luni pînă la expirarea termenului de acţiune a Acordului, despre intenţia sa de a-l denunţa. Întocmit la Chişinău, la 11 septembrie 1995, în două exemplare, fiecare în limbile moldovenească şi belarusă, ambele texte fiind egal autentice.   