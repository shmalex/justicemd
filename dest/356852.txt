    PMAE/1999 Внутренний номер:  356852  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   PROTOCOL Nr. 1999 от  29.01.1993   de cooperare între Ministerele Afacerilor Externe aie Republicii Moldova şi Republicii Franceze*  Опубликован : 01.01.1999 
 в Tratate Internationale 
 
 Nr. 18 
    статья № : 406
    Дата вступления в силу : 29.01.1993  * 	Semnat la Paris, la 29 ianuarie 1993. În vigoare din ziua semnării. Ministerul Afacerilor Externe al Republicii Moldova şi Ministerul Afacerilor Externe al Republicii Franceze, denumite în continuare «Părţi», dorind să contribuie la dezvoltarea relaţiilor de prietenie între popoarele celor două state şi la stabilirea unei cooperări strînse între ele, au convenit următoarele:  Articolul 1 Părţile vor efectua consultări privind relaţiile lor bilaterale, realizarea acordurilor bilaterale, precum şi problemele internaţionale de interes comun. Obiectul acestor consultări îl vor constitui: - problemele referitoare la organizarea şi aprofundarea cooperării lor bilaterale în domeniile politic, economic, ştiinţific şi tehnic, cultural, consular şi umanitar; - problemele privind securitatea şi cooperarea în Europa, în special în cadrul CSCE; - alte probleme de interes comun.  Articolul 2 Miniştrii de Externe se vor întruni cel puţin o dată pe an. Consultările între Directori şi Experţi se vor organiza cu regularitate. În acest scop vor putea fi create grupuri de lucru. În caz de necesitate, vor fi efectuate consultări în cadrul organizaţiilor şi forurilor internaţionale.  Articolul 3 Misiunile diplomatice ale celor două state în state terţe, precum şi Misiunile lor permanente pe lîngă Organizaţia Naţiunilor Unite şi alte organizaţii internaţionale din care fac parte îşi vor intensifica contactele şi vor efectua un schimb de informaţii, în caz de necesitate.  Articolul 4 Părţile vor încuraja cooperarea între instituţiile de cercetări ale celor două state avînd ca obiect de studiu relaţiile internaţionale.  Articolul 5 Prezentul protocol este încheiat pentru o perioadă de doi ani, începînd cu ziua semnării şi va fi prelungit prin reconducţiune tacită, în cazul cînd una dintre Părţi nu-şi va notifica, cu şase luni înainte de expirarea termenului de valabilitate, decizia de a-l denunţa. Întocmit la Paris, la 29 ianuarie 1993, în două exemplare, fiecare în limbile română şi franceză, ambele texte avînd aceeaşi valoare juridică.   