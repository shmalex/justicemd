    *HGC692/2017 Оригинальная версия Внутренний номер:  371333  Varianta în limba de stat   Карточка документа   Республика Молдова   ПРАВИТЕЛЬСТВО   ПОСТАНОВЛЕНИЕ Nr. 692 от  30.08.2017   cu privire la organizarea și funcționarea Ministerului Apărării   Опубликован : 01.09.2017 
 в Monitorul Oficial 
 
 Nr. 322-328 
    статья № : 794  În temeiul art.7 lit.b) din Legea nr.136 din 7 iulie 2017 cu privire la Guvern (Monitorul Oficial al Republicii Moldova, 2017, nr.252, art.412),  Guvernul HOTĂRĂȘTE: 1. Se aprobă: 1) Regulamentul cu privire la organizarea și funcționarea Ministerului Apărării, conform anexei nr.1; 2) Structura aparatului central al Ministerului Apărării, conform anexei nr.2; 3) Organigrama aparatului central al Ministerului Apărării, conform anexei nr.3. 2. Se stabileşte efectivul-limită al aparatului central al Ministerului Apărării în număr de 61 de unităţi, cu un fond anual de retribuire a muncii conform legislației în vigoare. 3. Ministerul Apărării va avea un secretar general de stat, doi secretari de stat și un colegiu. 4. Ministerul Apărării, în termen de 3 luni de la data intrării în vigoare a prezentei hotărîri, va prezenta Guvernului lista autorităţilor administrative din subordine, lista instituţiilor publice în care are calitatea de fondator și lista întreprinderilor de stat în care exercită funcții de fondator, care vor constitui parte componentă a prezentului act normativ. 5. Se abrogă punctul 1 alineatele doi şi trei, punctul 2, precum şi anexele nr.1 și nr.2 la Hotărîrea Guvernului nr.939 din 16 august 2007 „Cu privire la aprobarea Regulamentului privind organizarea și funcționarea Ministerului Apărării, structurii și efectivului-limită ale aparatului central al acestuia” (Monitorul Oficial al Republicii Moldova, 2007, nr.131-135, art.975), cu modificările şi completările ulterioare. PRIM-MINISTRU                                                    Pavel FILIP Contrasemnează: Ministrul finanţelor                                                    Octavian Armaşu Nr. 692. Chişinău, 30 august 2017.  Anexa nr.1 la Hotărîrea Guvernului nr. 692 din 30 august 2017   REGULAMENT cu privire la organizarea și funcționarea Ministerului Apărării I. DISPOZIȚII GENERALE 1. Regulamentul cu privire la organizarea și funcționarea Ministerului Apărării (în continuare – Regulament ) reglementează misiunea, funcțiile, domeniile de activitate și drepturile acestuia, precum și organizarea activității. 2. Ministerul Apărării (în continuare – Minister ) este organul central de specialitate al administrației publice care asigură realizarea politicii guvernamentale în domeniile de activitate ce îi sînt încredințate. 3. Ministerul este persoană juridică de drept public, cu sediul în municipiul Chișinău, și dispune de denumire, de ștampilă cu Stema de Stat a Republicii Moldova, de conturi trezoreriale, precum și de alte atribute specifice autorităților publice, stabilite în legislație. 4. În activitatea sa, Ministerul se conduce de Constituția Republicii Moldova, de Legea nr.136 din 7 iulie 2017 cu privire la Guvern și de alte acte normative, decretele Președintelui Republicii Moldova, ordonanțele, hotărîrile și dispozițiile Guvernului, precum și de prezentul Regulament.  II. MISIUNEA, DOMENIILE DE ACTIVITATE, FUNCȚIILE DE BAZĂ ȘI DREPTURILE MINISTERULUI 5. Ministerul are misiunea de a analiza situația și problemele din domeniile de activitate gestionate, de a elabora politici publice eficiente în domeniile prevăzute la pct.6, de a monitoriza calitatea politicilor și actelor normative și de a propune intervenții justificate ale statului care urmează să ofere soluții eficiente în domeniile de competență, asigurînd cel mai bun raport dintre rezultatele scontate și costurile preconizate. 6. Ministerul realizează funcţiile stabilite de prezentul Regulament în următoarele domenii: 1) politica de apărare; 2) planificarea apărării naționale; 3) analiză și informații militare; 4) resursele sistemului național de apărare; 5) dezvoltarea resurselor umane în domeniul militar; 6) învăţămîntul în domeniul milităriei; 7) cooperarea internațională în domeniul militar; 8) interoperabilitatea militară. 7. Funcţiile de bază ale Ministerului sînt: 1) elaborarea documentelor de politici, a proiectelor de acte normative în domeniile prevăzute la pct.6, inclusiv a celor pentru asigurarea executării actelor normative şi decretelor Preşedintelui Republicii Moldova, după publicarea acestora în Monitorul Oficial al Republicii Moldova; 2) colaborarea, în conformitate cu legislaţia naţională, cu instituţii de profil din străinătate în domeniile prevăzute la pct.6; 3) realizarea actelor normative şi implementarea tratatelor internaţionale ale Republicii Moldova în domeniile prevăzute la pct.6, întocmirea rapoartelor privind executarea acestora; 4) examinarea şi avizarea proiectelor de acte normative elaborate de alte autorităţi ale administraţiei publice şi remise spre examinare; 5) elaborarea şi prezentarea propunerilor de buget în domeniile prevăzute la pct.6, elaborarea planului anual de activitate, precum şi monitorizarea anuală a gradului de implementare prin elaborarea şi publicarea rapoartelor respective; 6) organizarea sistemelor de planificare, executare, evidenţă contabilă şi raportare a bugetului în cadrul Ministerului şi, după caz, în cadrul autorităţilor/instituţiilor bugetare din subordine; 7) coordonarea şi monitorizarea activităţii autorităţilor administrative, a serviciilor publice desconcentrate din subordine şi a instituţiilor publice în care are calitatea de fondator; 8) exercitarea altor funcţii specifice. 8. Ministerul este învestit cu următoarele drepturi: l) să solicite și să primească de la alte ministere, autorități administrative centrale și alte autorități publice, precum și de la autoritățile administrației publice locale, informațiile necesare pentru îndeplinirea funcțiilor și exercitarea atribuțiilor; 2) să creeze consilii consultative, comisii specializate, grupuri de lucru, cu antrenarea reprezentanților altor ministere, altor autorități administrative centrale și autorități publice, ai administrației publice locale, mediului academic, societății civile, mediului de afaceri și specialiștilor în domeniu pentru elaborarea proiectelor de acte normative, documentelor de politici publice, efectuarea expertizelor și acordarea consultațiilor, precum și pentru examinarea altor chestiuni ce țin de domeniile specifice de activitate; 3) să elaboreze proiecte de dezvoltare în domeniile de competență; 4) să colaboreze cu autoritățile administrației publice locale în vederea implementării politicii statului în domeniile încredințate și a soluționării problemelor comune; 5) să constate contravenții, în limitele competențelor legale, în cazul depistării încălcărilor; 6) să prezinte Guvernului propuneri privind înființarea, reorganizarea sau dizolvarea unor autorități administrative aflate în subordinea sa, inclusiv a serviciilor publice desconcentrate, precum și a unor instituții publice în care are calitatea de fondator, pentru asigurarea realizării misiunii și îndeplinirii funcțiilor sale; 7) să delege, în caz de necesitate, în mod discreționar, unele funcții autorităților administrative din subordine, precum și instituțiilor publice în care are calitatea de fondator, dacă acest fapt nu contravine legislației; 8) să abroge acte ce contravin legislației emise de autoritățile administrative, serviciile publice desconcentrate din subordine și instituțiile publice în care are calitatea de fondator; 9) să înainteze, în conformitate cu legislația, acțiuni în regres împotriva funcționarilor publici și a personalului angajat care au cauzat prejudicii proprietății publice și bugetului de stat; 10) să solicite accesul și să obțină gratuit, prin intermediul platformei de interoperabilitate, informații statistice, financiare, fiscale, economice, juridice și de altă natură; 11) să încheie tratate internaționale în condițiile legii; 12) să exercite controlul asupra folosirii eficiente a mijloacelor bugetare și extrabugetare publice pentru funcționarea regulamentară a acestuia; 13) să elaboreze și să aprobe instrucțiuni și indicații metodice în chestiunile ce țin de competenta sa, precum și acte normative înregistrate în modul și condițiile prevăzute de legislație; 14) să prezinte Guvernului demersuri privind necesitatea suspendării acțiunii unor acte normative și administrative sau decizii ale autorităților administrației publice ce contravin legislației; 15) să exercite alte drepturi în temeiul actelor normative speciale ce reglementează relațiile în domeniile de activitate încredințate Ministerului.  III. ORGANIZAREA ACTIVITĂȚII MINISTERULUI 9. Conducerea Ministerului este exercitată de către ministru, care: 1) determină obiectivele și direcțiile strategice de activitate ale Ministerului, pornind de la Programul de activitate al Guvernului, stabileşte căile de realizare a acestora; 2) asigură executarea legilor, decretelor Președintelui Republicii Moldova, hotărîrilor Parlamentului, ordonanțelor, hotărîrilor și dispozițiilor Guvernului, precum și îndeplinirea funcțiilor ce decurg din prevederile prezentului Regulament și din alte acte normative; 3) aprobă programele și planurile de activitate ale Ministerului, precum și rapoartele privind realizarea acestora; 4) asigură coordonarea, supravegherea și controlul activității administrației publice în domeniile de activitate încredințate Ministerului pentru realizarea misiunii și îndeplinirea funcțiilor acestuia; 5) organizează sistemul de management financiar și control intern; 6) participă, cu drept de vot deliberativ, la ședințele Guvernului și votează chestiunile de pe ordinea de zi; 7) decide asupra elaborării și prezintă Guvernului spre examinare proiecte de acte normative ce țin de domeniile de activitate încredințate Ministerului; 8) expune opinii privind proiectele de acte normative elaborate de alte ministere, autorități administrative centrale și autorități publice, precum și referitor la alte chestiuni examinate în cadrul ședințelor Guvernului; 9) semnează avize la proiecte de acte normative care au tangență cu domeniile de activitate încredințate Ministerului, elaborate de alte ministere, autorități administrative centrale și autorități publice, precum și contrasemnează hotărîrile și ordonanțele adoptate de Guvern în cazurile stabilite de lege; 10) negociază și semnează tratate internaționale în modul stabilit de Legea nr.595-XIV din 24 septembrie 1999 privind tratatele internaționale ale Republicii Moldova; 11) emite ordine în mod unipersonal și în limitele competenței sale, asigurînd controlul executării acestora; 12) stabilește domeniile de activitate ale secretarului general de stat și ale secretarilor de stat, precum și modul de înlocuire a secretarului general de stat și a secretarilor de stat; 13) aprobă regulamentele subdiviziunilor Ministerului; 14) numește în funcții publice, modifică, suspendă și încetează raporturile de serviciu ale funcționarilor publici, inclusiv ale celor cu statut special, în condițiile legii; 15) angajează și eliberează din funcție personalul contractual în condițiile legislației muncii; 16) conferă grade de calificare funcționarilor publici, inclusiv celor cu statut special, acordă stimulări și aplică sancțiuni disciplinare în condițiile legii; 17) prezintă Guvernului spre examinare și aprobare propuneri de constituire, reorganizare sau dizolvare a structurilor organizaționale în sfera de competență a Ministerului, în limitele alocațiilor prevăzute în bugetul de stat pentru întreținerea sa; 18) prezintă Guvernului spre examinare propuneri cu privire la regulamentul de organizare și funcționare, structura și efectivul-limită ale autorităților administrative din subordinea Ministerului; 19) numește în funcții, modifică, suspendă și încetează raporturile de serviciu (de muncă) ale conducătorilor și adjuncților structurilor organizaționale din sfera de competență a Ministerului, cu excepția cazurilor în care aceasta ține de competența Guvernului, în temeiul actelor normative speciale; 20) reprezintă Ministerul, fără un mandat special, în relațiile cu autoritățile administrației publice centrale și locale, cu alte autorități publice, cu reprezentanții societății civile și ai mediului de afaceri, cu persoanele fizice și juridice din Republica Moldova și din străinătate; 21) aprobă sau modifică statul de personal și schema de încadrare a Ministerului, în limitele fondului de retribuire a muncii și ale efectivului-limită stabilit de Guvern; 22) exercită alte competențe care îi sînt atribuite în conformitate cu legislația. 10. În cadrul Ministerului activează un secretar general de stat și doi secretari de stat, care dețin statut de funcționari publici de conducere de nivel superior, numiți în funcție pe criterii de profesionalism, în conformitate cu legislația. 11. Secretarii de stat se subordonează direct secretarului general de stat. 12. Secretarul general de stat asigură realizarea legăturilor funcționale dintre conducerea Ministerului și corpul de funcționari publici, precum și dintre subdiviziunile Ministerului, avînd următoarele atribuții: 1) acordă suport ministrului la determinarea obiectivelor și direcțiilor strategice de activitate ale Ministerului; 2) coordonează elaborarea programelor și a planurilor de activitate ale Ministerului, a rapoartelor despre realizarea acestora în domeniile încredințate, în conformitate cu obiectivele și direcțiile strategice stabilite de ministru; 3) asigură elaborarea de calitate a programelor și planurilor Ministerului; 4) coordonează elaborarea căilor de realizare a obiectivelor și direcțiilor strategice de activitate ale Ministerului; 5) coordonează activitatea subdiviziunilor în vederea realizării obiectivelor și a direcțiilor strategice de activitate ale Ministerului; 6) coordonează activitatea structurilor organizaționale din sfera de competență a Ministerului și asigură conlucrarea operativă dintre ministru și conducătorii acestora; 7) realizează legătura funcțională dintre subdiviziunile interne ale Ministerului și structurile organizaționale din sfera de competență a acestuia; 8) exercită împuternicirile de conducere a Ministerului în cazul lipsei ministrului, în condițiile legii; 9) participă, fără drept de vot, la ședințele Guvernului, în cazul în care este delegat de către ministru și în alte cazuri stabilite de legislație; 10) în temeiul delegării, reprezintă Ministerul în relațiile cu autoritățile administrației publice centrale și locale și cu alte autorități publice, cu reprezentanții societății civile, cu persoanele fizice şi juridice din Republica Moldova și din străinătate; 11) asigură monitorizarea și evaluarea executării obiectivelor și a direcțiilor strategice de activitate ale Ministerului, precum și întocmirea rapoartelor privind implementarea acestora; 12) controlează executarea actelor normative care au fost inițiate de Minister; 13) propune inițierea proiectelor de acte normative în domeniile de activitate ale Ministerului, în conformitate cu obiectivele și direcțiile strategice stabilite de ministru; 14) asigură elaborarea proiectelor de acte normative, este responsabil de calitatea acestora sub aspectul respectării cerințelor legale privind elaborarea, fundamentarea, avizarea, consultarea publică, expertiza și definitivarea acestora; 15) asigură avizarea proiectelor de acte normative elaborate de alte ministere, autorități administrative centrale și autorități publice, dacă acestea au tangență cu domeniile de activitate încredințate Ministerului; 16) asigură organizarea sistemului de management financiar și control intern; 17) exercită alte atribuții încredințate de ministru. 13. Domeniile de activitate de care este responsabil secretarul de stat sînt stabilite prin ordin al ministrului, la propunerea secretarului general de stat. 14. În cazul lipsei sau imposibilității îndeplinirii atribuțiilor de către secretarul general de stat și/sau de către secretarul de stat, împuternicirile acestora sînt exercitate de către unul dintre secretarii de stat sau, dacă aceștia lipsesc sau sînt în imposibilitate de îndeplinire a atribuțiilor, de către un funcționar public de conducere din cadrul Ministerului, desemnat în conformitate cu ordinul ministrului privind modul de înlocuire a ministrului, a secretarului general de stat și a secretarilor de stat. 15. Ministrul, secretarul general de stat, secretarii de stat, conducătorii subdiviziunilor aparatului central al Ministerului, în limitele împuternicirilor atribuite, poartă răspundere pentru deciziile luate și pentru activitatea Ministerului. 16. În cadrul Ministerului se instituie un colegiu, compus din ministru (președintele colegiului), secretarul general de stat, secretarii de stat, conducători ai subdiviziunilor interne ale aparatului central al Ministerului, precum și conducători ai structurilor organizaționale din sfera de competență a Ministerului și alte persoane. 17. Componența numerică și nominală a colegiului se aprobă de Președintele Republicii Moldova – Comandant Suprem al Forțelor Armate, la propunerea ministrului, dar nu poate depăși 15 persoane. 18. În componența colegiului, la propunerea ministrului, pot fi incluși și reprezentanți ai altor autorități publice centrale, precum și reprezentanți ai mediului academic, ai mediului de afaceri și ai societății civile. 19. Colegiul examinează în ședințele sale chestiuni privind organizarea activității Ministerului în vederea promovării politicii în domeniul de activitate gestionat, soluționării problemelor stringente, elaborării și realizării pronosticurilor de perspectivă și de scurtă durată, actele acestuia avînd caracter de recomandare. De asemenea, colegiul discută chestiuni ce țin de activitatea autorităților administrative din subordinea Ministerului, examinează proiectele actelor normative, ia în dezbatere rapoartele și dările de seamă ale conducătorilor de subdiviziuni ale Ministerului și ale autorităților administrative din subordine. 20. În activitatea sa, colegiul se conduce de regulamentul propriu, aprobat prin ordin al ministrului. 21. În îndeplinirea atribuțiilor sale, ministrul este asistat de un cabinet, a cărui activitate este reglementată de lege. 22. Corespondența Ministerului este semnată de ministru, secretarul general de stat și persoane cu funcții de răspundere abilitate cu acest drept prin ordin al ministrului. 23. Semnăturile pe actele oficiale ale Ministerului sînt aplicate de ministru, secretarul general de stat și persoane cu funcții de răspundere abilitate, inclusiv cu utilizarea semnăturii electronice. 24. Ministerul colaborează cu Parlamentul în cadrul comisiilor parlamentare și ședințelor plenare, inclusiv prin reprezentantul Guvernului în Parlament, cu alte autorități ale administrației publice centrale și locale, mediul de afaceri și societatea civilă. 25. În cadrul Ministerului pot fi create comisii și grupuri de lucru, care sînt convocate pentru examinarea și soluționarea unor chestiuni specifice. La lucrările comisiilor pot fi antrenați specialiști din diferite domenii.  Anexa nr.2 la Hotărîrea Guvernului nr. 692 din 30 august 2017   STRUCTURA aparatului central al Ministerului Apărării  Ministru Cabinetul ministrului (cu statut de serviciu) Secretar general de stat Secretari de stat Direcția politică de apărare și planificare a apărării Direcția cooperare internațională Direcția politici de dezvoltare a resurselor umane și învățămînt militar Direcția planificare resurse financiare și tehnico-materiale Secția analiză, monitorizare și evaluare a politicilor Serviciul probleme speciale Serviciul audit intern Direcția management instituțional Secția juridică Serviciul financiar-administrativ Serviciul tehnologia informației și comunicațiilor Serviciul managementul documentelor Serviciul resurse umane Serviciul informare și comunicare cu mass-media  anexa nr.3   