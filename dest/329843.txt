    DCCA104/2008 Внутренний номер:  329843  Varianta în limba de stat   Карточка документа   Республика Молдова   КООРДИНАЦИОННЫЙ СОВЕТ ПО ТЕЛЕВИДЕНИЮ И РАДИО   РЕШЕНИЕ Nr. 104 от  28.11.2008   cu privire la anunţarea concursului pentru suplinirea funcţiei de membru al Consiliului de Observatori al IPNA Compania „Teleradio Moldova”  Опубликован : 02.12.2008 
 в Monitorul Oficial 
 
 Nr. 213-214 
    статья № : 652a  Conform scrisorii nr. C.O. – 9/57 din 27.11.2008 a Consiliului de Observatori al  IPNA Compania „Teleradio-Moldova” privind expirarea mandatelor dlor V.Cibotaru, A.Burean şi V.Ioniţă, prevederilor Art. 56 – 59 ale Codului audiovizualului nr. 260-XVI din 27.07.2006 (Monitorul Oficial nr. 131 din 18.08.2006) şi Deciziei CCA nr. 10 din 12 februarie 2008, Consiliul Coordonator al Audiovizualului DECIDE: Art. 1. Se anunţă concursul pentru suplinirea funcţiei de membru al Consiliului de Observatori al Instituţiei Publice Naţionale a Audiovizualului Compania „Teleradio-Moldova” (se anexează). Art. 2. Prezenta Decizie se publică în Monitorul Oficial al Republicii Moldova şi se plasează pe pagina web a Consiliului Coordonator al Audiovizualului. Art. 3. Controlul asupra executării prezentei Decizii îl exercită Secretarul Consiliului Coordonator al Audiovizualului. Preşedinte consiliului Coordonator al audiovizualului      Gheorghe GORINCIOI Secretar                       Constantin Bîrcă Nr. 104. Chişinău, 28 noiembrie 2008.  Anexă CONCURS pentru suplinirea funcţiei de membru al Consiliului de Observatori al IPNA Compania „Teleradio-Moldova” Actele pentru concurs se recepţionează timp de 15 zile din momentul publicării anunţului în Monitorul Oficial. În cazul în care anunţul se publică şi în alte mijloace de informare în masă, termenul se fixează din momentul publicării în Monitorul Oficial. Dacă ultima zi a termenului este o zi de duminică, de sîmbătă sau o zi  de odihnă, în conformitate cu legea în vigoare, termenul expiră în următoarea zi lucrătoare. La funcţia de membru al Consiliului de Observatori este în drept să candideze persoana care: a) este cetăţean al Republicii Moldova; b) are studii superioare în unul din următoarele domenii: cultură, artă, cinematografie, jurnalism, drept, gestiunea financiară şi gestiunea întreprinderii comerciale, relaţii cu publicul, relaţii internaţionale, domeniul academic, mass-media, inginerie; c) cunoaşte limba de stat a Republicii Moldova; d) nu are antecedente penale. Funcţia de membru al Consiliului de Observatori este incompatibilă cu: a) statutul de parlamentar, de membru al Guvernului, de membru al CCA; b) calitatea de deţinător, direct sau indirect, de acţiuni sau părţi ale fondului statutar al societăţilor comerciale cu activităţi în domenii în care s-ar afla în conflict de interese cu calitatea de membru al Consiliului de Observatori; c) statutul de salariat al instituţiei publice a audiovizualului sau al altui post de radio ori televiziune; d) calitatea de membru de partid. Candidaţii vor depune la sediul CCA (str. Mihai Eminescu, 28, Chişinău) un dosar de participare la concurs care va cuprinde Curriculum Vitae şi o fotografie 3x4 (relaţii la tel.: 27-75-82). Criteriile de selecţie a candidatului pentru funcţia de membru al Consiliilui de Observatori al instituţiei publice  a audiovizualului: -experienţă de muncă de cel puţin 5 ani în domeniul din care provine; -profesionalism; -corectitudine. Consiliul Coordonator al Audiovizualului   