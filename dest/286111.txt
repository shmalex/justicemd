    HCEDO289/2004 Внутренний номер:  286111  Varianta în limba de stat   Карточка документа   Республика Молдова   CURTEA EUROPEANA A DREPTURILOR OMULUI   ПОСТАНОВЛЕНИЕ Nr. 289 от  20.04.2004   CAUZA AMIHALACHIOAIE c. MOLDOVA (Cererea nr. 60115/00)  Опубликован : 20.08.2004 
 в Monitorul Oficial 
 
 Nr. 150-155 
    статья № : 289   HOTĂRÎRE STRASBOURG 20 aprilie 2004  Această hotărîre va deveni definitivă în condiţiile definite de articolul 44 par. 2 al Convenţiei. Pot surveni unele retuşări de formă. În cauza Amihalachioaie  c. Moldovei, Curtea Europeană a Drepturilor Omului (secţia a doua) în şedinţa camerei compusă din: D. J.-P.COSTA, preşedinte, C.BIRSAN K.JUNGWIERT, V.BUTKEVYCH, Dna W. THOMASSEN, D. S. PAVLOVSCHI, judecători, şi D. T.L.EARLY, grefier adjunct de secţie, după ce a deliberat în camera de şedinţe la 3 februarie şi 23 martie 2004, emite hotărîrea adoptată la această ultimă dată:  PROCEDURA  1. La originea cauzei se află o cerere (nr. 60115/00) înaintată împotriva Republicii Moldova prin care un resortisant al acestui stat dl Gheorghe Amihalachioaie („reclamantul”) a sesizat Curtea  la 14 iulie 2000 în conformitate cu articolul 34 al Convenţiei pentru Apărarea Drepturilor Omului şi a Libertăţilor sale Fundamentale („Convenţia”). 2.  Reclamantul este reprezentat de către dl A.Tănase, avocat din Chişinău. Guvernul moldav („Guvernul”) este reprezentat de către agentul său, dl V. Pоrlog, de la Ministerul Justiţiei. 3. Reclamantul invoca o violare a dreptului său la libertatea de expresie, garantat de articolul 10 al Convenţiei din cauza condamnării sale de a plăti o amendă pentru criticarea unei decizii a Curţii Constituţionale referitoare la constituţionalitatea unei legi cu privire la organizarea profesiei de avocat. 4. Cererea a fost atribuită primei secţii a Curţii (articolul 52 par.1 al regulamentului). În cadrul acesteia, camera abilitată cu examinarea cauzei (articolul 27 par.1 al Convenţiei) a fost constituită conform articolului 26 par. 1 al regulamentului. 5. La 1 noiembrie 2001, Curtea a modificat compoziţia secţiilor sale (articolul 25 par.1 al regulamentului). Prezenta cerere a fost atribuită secţiei a doua după remaniere (articolul 52 par. 1). 6. Printr-o hotărîre din 23 aprilie 2002, camera a declarat cererea parţial admisibilă. 7. Atît reclamantul cît şi Guvernul au depus observaţiile scrise referitoare la fondul cauzei (articolul 59 par. 1 al regulamentului).  ÎN FAPT I . CIRCUMSTANŢELE CAUZEI 8. Reclamantul este un cetăţean moldav, născut în 1949, cu reşedinţa în Chişinău (Moldova). În calitatea sa de avocat, el este preşedinte al Uniunii Avocaţilor din Moldova. 9. În 2000, un grup de deputaţi şi avocatul parlamentar din Moldova au sesizat Curtea Constituţională cu o excepţie de neconstituţionalitate a Legii nr. 395-XIV cu privire la organizarea profesiei de avocat care prevedea, printre altele, obligaţia pentru toţi avocaţii care exercită în Moldova de a face parte din Uniunea Avocaţilor, formată din toţi avocaţii înscrişi în barourile ţării. Ei invocau că afilierea obligatorie a avocaţilor la această uniune era contrară dreptului de libertate de asociere garantat de Constituţia moldavă. 10.  După ce a obţinut, printre altele, avizul Uniunii Avocaţilor, care a estimat că legea era conformă Constituţiei, Curtea Constituţională a emis la 15 februarie 2000 o decizie care declara neconstituţionalitatea dispoziţiilor ce prevedea afilierea obligatorie a avocaţilor la Uniunea Avocaţilor din Moldova. 11. Într-o conversaţie telefonică cu A.M., jurnalist la ziarul „Экoнoмическoе oбoзрение”, reclamantul a criticat decizia Curţii Constituţionale. 12. În numărul din februarie 2000 al ziarului „Экoнoмическoе oбoзрение”, A.M. a publicat un articol referitor la polemica declanşată printre avocaţi prin decizia din 15 februarie a Curţii Constituţionale. Printre altele, el se referea la convorbirea telefonică cu reclamantul în următorii termeni: „(...) După ce decizia Curţii Constituţionale a fost făcută publică, “Экoнoмическoе oбoзрение” a pus cоteva întrebări preşedintelui Uniunii Avocaţilor, dlui Gh. Amihalachioaie. Probabil,  din această cauză  comentariile sale au fost foarte emoţionale: „ Din cauza hotărîrii Curţii Constituţionale, se va instala o anarhie completă în profesia de avocat - a spus dl Amihalachioaie. Veţi vedea ce se va petrece peste un an. De azi, nu mai este un sistem unic de organizare a profesiei, nici stat unitar. Noi ne-am obişnuit cu aceasta – este  cu mult mai uşor să trăieşti în haos. Taxele nu se plătesc, nu există control şi, prin urmare, nici etică, nici disciplină şi nici responsabilitate. În lumina celor spuse, se pune întrebarea: Curtea Constituţională este ea constituţională? În anul 1990, Naţiunile Unite au adoptat Principiile de bază cu privire la rolul avocaţilor, garantate perfect în dreptul nostru. Peste tot în lume, profesia de avocat este independentă, pe cînd în Moldova ea este subordonată puterii  executive, şi anume, Ministerului Justiţiei. Aceasta reprezintă o violare serioasă a principiilor democratice fundamentale. Curtea Constituţională n-a luat în considerare exemplele specifice ale jurisprudenţei Curţii de la Strasbourg invocate în observaţiile prezentate de Uniunea Avocaţilor. Probabil că judecătorii Curţii Constituţionale nu consideră Curtea Europeană a Drepturilor Omului o autoritate. Trebuie să  înţeleg că ei au obţinut mai multă experienţă în cinci ani decоt judecătorii din Strasbourg în  cincizeci de ani? Cu certitudine, noi vom informa Consiliul Europei că Moldova nu respectă jurisprudenţa şi exigenţele formulate de Curtea Europeană a Drepturilor Omului.” În conformitate cu termenii folosiţi de dl Amihalachioaie, printre jurişti, avocaţii au fost consideraţi întotdeauna ca fiind în primul rînd: „Cu toate acestea, chiar după decizia Curţii Constituţionale, corpul avocaţilor rămîne o putere .” (...) 13. Printr-o scrisoare din 18 februarie 2000, preşedintele Curţii Constituţionale a informat reclamantul că, ţinînd cont de cele spuse formulate în ziarul „Экoнoмическoе oбoзрение”, chestiunea unei lipse posibile de considerare, în sensul articolului 82 par. 1 e) al Codului jurisdicţiei constituţionale, în privinţa acestei Curţi se putea pune, şi оl invită să prezinte observaţiile scrise la acest subiect într-un termen de zece zile. 14. La 28 februarie 2000, reclamantul a prezentat observaţiile cerute. În ele el a indicat că el a auzit despre publicarea celor spuse prin intermediul scrisorii din 18 februarie 2000 pe care i-a adresat-o Curtea Constituţională şi a confirmat că a avut cu ziaristul A.M. o lungă conversaţie telefonică la subiectul deciziei din 15 februarie 2000. Totodată, el sublinia că cele spuse au fost denaturate şi depăşeau contextul lor. El a adăugat că dacă A.M. i-ar fi prezentat articolul înainte de publicare, el ar fi verificat riguros felul în care acestea erau prezentate şi deci şi-ar fi asumat toată responsabilitatea. 15. La 6 martie 2000, Curtea Constituţională pronunţă, aplicînd articolele 81 şi 82 ale Codului jurisdicţiei constituţionale, o decizie definitivă aplicîndu-i reclamantului o amendă administrativă de 360 lei (echivalentul 36 euro). Ea a constatat că, în interviul sus-menţionat, reclamantul a declarat : „ în urma deciziei Curţii Constituţionale, se va instala o anarhie totală în organizarea avocaţilor”, în acest context, „se pune întrebarea de a şti dacă Curtea Constituţională este constituţională” şi, „pentru judecătorii Curţii Constituţionale, Curtea Europeană a Drepturilor Omului nu este o autoritate”. Ea a considerat că aceste afirmaţii demonstrau o lipsă de respect a reclamantului faţă de Curtea Constituţională şi o absenţă totală de considerare pentru decizia acestei Curţi. 16. Decizia Curţii Constituţionale fiind definitivă, reclamantul a plătit la 7 iulie 2000 suma de 360 lei (echivalentul de 36 euro) la contul Ministerului Finanţelor.  II. DREPTUL INTERN PERTINEN T 17. Dispoziţiile  pertinente ale Codului jurisdicţiei constituţionale sînt stipulate astfel: Articolul  81 par.1 2. În scopul protecţiei demnităţii judecătorilor Curţii Constituţionale şi a participanţilor la procedură şi în scopul asigurării condiţiilor adecvate pentru exercitarea justiţiei constituţionale, Curtea poate lua măsurile prevăzute la articolul 82.” Articolul 82 „(1) În scopul asigurării bunei funcţionări a justiţiei constituţionale, se poate dispune o amendă administrativă de cel mult 25 salarii minime lunare în următoarele cazuri: a) declaraţiilor neconstituţionale care n-ar fi modul lor de exprimare; b) imixtiune în activitatea procedurală a judecătorilor Curţii Constituţionale, tentativa de a-i influenţa prin mijloace ieşind din cadrul procedural; c) refuzul de a se conforma, fără motive serioase, cerinţelor judecătorilor Curţii în conformitate cu modalităţile prevăzute şi în termenul atribuit şi nexecutarea hotărîrilor şi a avizelor Curţii; d) violării jurămîntului judiciar; e) lipsa de respect faţă de Curtea Constituţională, şi anume refuzul de a se supune ordinelor preşedintelui, încălcarea disciplinei şi îndeplinirea altor acte ce demonstrează o  lipsă evidentă de considerare pentru Curte şi procedura sa (...)” 18. Articolul 4 al Legii nr. 243-XIII din 26 octombrie 1994 cu privire la presă stipulează: „Publicaţiile periodice (...) publică, în funcţie de aprecierile lor proprii, documente şi informaţii, ţinînd cont de faptul că exerciţiul acestor libertăţi, conţinînd drepturi şi obligaţii, este supus unor formalităţi, condiţii, restricţii, sau sancţiuni prevăzute de către lege, care constituie măsuri necesare într-o societate democratică, pentru securitatea naţională, integritatea teritorială sau siguranţa publică, apărarea ordinii şi prevenirea crimei, protecţia sănătăţii sau moralei, protecţia reputaţiei sau drepturilor altuia, pentru a оmpiedica divulgarea informaţiilor confidenţiale sau pentru a garanta autoritatea şi imparţialitatea puterii judiciare.”  IN DREPT 1. REFERITOR LA VIOLAREA PRETINSĂ A ARTICOLULUI 10 AL CONVENŢIEI  19. Reclamantul susţine că condamnarea sa constituie o ingerinţă nejustificată în dreptul său la libertatea expresiei. El invocă articolul 10 al Convenţiei în conformitate cu care: „1. Orice persoană are dreptul la libertatea expresiei. Acest drept cuprinde libertatea opiniei şi libertatea de a primi sau de a comunica informaţii sau idei fără ca autorităţile publice să se amestece şi fără considerare de frontieră.(...) 2. Exerciţiul acestor libertăţi conţinînd drepturi şi responsabilităţi poate să fie supus unor formalităţi, condiţii, restricţii sau sancţiuni prevăzute de lege, care constituie măsuri necesare, într-o societate democratică, (...) pentru a garanta autoritatea şi imparţialitatea puterii judiciare.” A. Argumentele părţilor 1. Reclamantul 20. Reclamantul consideră că ingerinţa în dreptul său la libertatea de expresie nu era nici „prevăzută de lege”, nici „necesară într-o societate democratică”. 21. Mai întîi el susţine că articolul 82 al Codului de procedură constituţională nu întruneşte exigenţele de previzibilitate a legii deoarece el nu defineşte cu claritate actele susceptibile de a cădea sub lovitura unei sancţiuni administrative. În particular, el se plînge că din conţinutul articolului 82 nu reiese dacă sînt susceptibile de a fi reprimate doar faptele comise în timpul unei audienţe în faţa Curţii Constituţionale sau orice act ce exprimă o lipsă de considerare în privinţa curţii şi a procedurii acestei instanţe. 22. El mai spune că nu a criticat Curtea Constituţională sau judecătorii săi în general, dar că în cadrul unei dezbateri largi, referindu-se la organizarea profesiei de avocat, el a dezaprobat decizia luată de această Curte. De aici, el consideră că sancţiunea la care a fost supus nu era necesară într-o societate democratică. 2. Guvernul 23. Guvernul admite că a fost o ingerinţă în dreptul reclamantului la libertatea de expresie, dar el crede că ingerinţa răspunde exigenţelor paragrafului 2 al articolului 10 al Convenţiei. El mai consideră că articolul 82 al Codului jurisdicţiei constituţionale  corespunde criteriului de previzibilitate,  odată ce el este interpretat în lumina articolului 81 care prevede drept scop al eventualelor ingerinţe, protecţia demnităţii judecătorilor Curţii Constituţionale şi garanţia condiţiilor adecvate exercitării jurisdicţiei constituţionale. Or, ţinînd cont de funcţia reclamantului şi de experienţa profesională, Guvernul estimează că el ar fi putut să-şi dea seama că autoritatea Curţii Constituţionale ar trebui respectată nu doar în cadrul audierilor, dar de asemenea şi în afara acestora. 24. Guvernul mai invocă că ingerinţa era justificată prin grija de a garanta autoritatea şi imparţialitatea puterii judiciare şi că ea era necesară într-o societate democratică, deoarece reclamantul depăşise limita unei critici admisibile, expresiile sale defăimînd şi ofensînd judecătorii Curţii Constituţionale şi Curtea însăşi. Printre altele, el subliniază că reclamantul, fiind avocat,  este supus unei obligaţii de rezervă  faţă de puterea judecătorească şi că de aici, libertatea sa de expresie era mai restrînsă. B. Aprecierea Curţii 1. Principii generale 25. Curtea aminteşte că o „lege” în sensul articolului 10 par. 2 al Convenţiei este o normă enunţată cu destulă precizie pentru a permite cetăţeanului să-şi reglementeze conduita şi să prevadă, la un grad rezonabil în circumstanţele cauzei, consecinţele care ar putea rezulta dintr-un act determinat. Totodată, aceste norme nu au necesitatea de a fi previzibile cu o certitudine absolută, cu toate că această certitudine ar fi de dorit, căci dreptul trebuie să ştie să se schimbe la schimbările de situaţie. De asemenea, multe legi se servesc, prin forţa lucrurilor, de formule mai mult sau mai puţin vagi a căror interpretare şi aplicare depinde de practică (Sundaz Times c. Regatului Unit (nr.1) hotărîre din 26 aprilie 1979, seria A nr.30 , p.31, par. 49 şi Hertel c. Elveţiei , hotărîre din 25 august 1998, Culegere de hotărîri şi decizii 1998-I, par. 35). 26. Gradul de precizie depinde într-o mare măsură de conţinutul textului în cauză, de domeniul pe care оl acoperă cоt şi de numărul şi de calitatea destinatarilor săi (Groppera Radio A.G. şi al. c. Elveţiei, hotărîre din 28 martie 1990, seria A nr. 173, par. 68). 27. Curtea reaminteşte mai apoi, că statutul specific al avocaţilor оi plasează într-o situaţie centrală în administrarea justiţiei, drept intermediari între justiţiabili şi tribunale, ceea ce explică normele de conduită impuse în general membrilor Baroului (Casado Coca c. Spaniei, hotărîre din 24 februarie 1994, seria A nr. 285-A, p.21, par. 54). 28. Totuşi, ea aminteşte că libertatea expresiei se referă de asemenea şi la avocaţi, care au dreptul de a se pronunţa public referitor la funcţionarea justiţiei, dar critica căreia n-ar putea trece unele limite. Ea mai reaminteşte că, în afară de substanţa ideilor şi informaţiilor exprimate, articolul 10 protejează de asemenea şi modul de exprimare. În acest scop, se cuvine de ţinut cont de echilibrul pe care să-l menţină în diferite interese în joc, printre care figurează dreptul publicului de a fi informat asupra întrebărilor care ating funcţionarea puterii judiciare, imperativele unei bune administrări a justiţiei şi demnitatea profesiei de avocat (Schopfer c. Elveţiei, hotărîre din 20 mai 1998, Culegere 1998- III, p.1053, par. 33). 29. Dacă statele contractante se bucură de o oarecare marjă de apreciere pentru a judeca despre necesitatea unei ingerinţe în materie, o astfel de marjă se dublează cu un control european în acelaşi timp referindu-se la lege şi la deciziile care o aplică ( Sunday Times c. Regatului Unit (nr. 2), hotărîre din 16 noiembrie 1991, seria A nr. 217, p.29, par. 50). 30. În exerciţiul controlului său, Curtea trebuie să analizeze ingerinţa litigioasă în lumina ansamblului cauzei, incluzînd şi modalitatea de exprimare a reclamantului şi contextul în care au fost exprimate pentru a determina dacă ea era fondată pe „o necesitate socială imperioasă”, „proporţională scopului legitim urmărit” şi dacă motivele invocate de către autorităţile naţionale pentru a o justifica apar „pertinente şi suficiente” (Sunday Times (nr.2), citat mai sus, par. 50 şi Nicula c. Finlandei, nr. 31611/96, par. 44, 21 martie 2002).  2. Aplicarea în speţă a principiilor sus-menţionate 31. Curtea notează că reclamantul a fost condamnat pentru că a afirmat într-un „interviu” acordat unui ziar că în urma unei decizii a Curţii Constituţionale, „ o anarhie totală se va instaura în organizarea profesiei de avocat” şi că, de aici, se punea întrebarea de a şti dacă Curtea Constituţională era constituţională. Reclamantul a mai fost condamnat pentru că a declarat că judecătorii  Curţii Constituţionale „ probabil nu considerau Curtea Europeană a Drepturilor Omului ca fiind o autoritate”. Or, o astfel de condamnare poate trece drept fiind o ingerinţă în dreptul său la respectul libertăţii de expresie, aşa cum este garantat de articolul 10 al Convenţiei. 32. Curtea consideră  că ingerinţa în cauză era „prevăzută de lege”, aşa cum o cere paragraful doi al articolului 10 citat mai sus. La acest punct, ea relevă că controversele între părţi se referă în acest caz la interpretarea extensivă sau restrictivă a articolului 82 par. (1) lit. e) al Codului jurisdicţiei constituţionale, ce conduc actele susceptibile de a cădea sub lovitura unei sancţiuni administrative. 33. Curtea notează că stipularea acestui articol conţine o dispoziţie generală în conformitate cu care sînt pedepsite cu o amendă faptele care exprimă o  lipsă de considerare manifestată faţă de Curtea Constituţională şi procedura acestei jurisdicţii. Totodată, din avizul Curţii, cu toate că acţiunile incriminate nu sînt definite sau enumerate cu o precizie absolută de către lege, reclamantul putea rezonabil să prevadă, ţinînd cont de formarea sa de jurist şi de experienţa sa profesională în calitate de preşedinte al Baroului, că afirmaţiile sale erau susceptibile de a cădea sub lovitura dispoziţiei citate a Codului jurisdicţiei constituţionale. 34. Curtea estimează de asemenea că ingerinţa în libertatea expresiei a reclamantului urmărea un scop legitim, fiind justificată din preocuparea (grija) de a garanta autoritatea şi imparţialitatea puterii judiciare în sensul paragrafului doi al articolului 10 citat mai sus. Rămîne de ştiut dacă ea era „necesară într-o societate democratică”. 35. Curtea relevă că declaraţiile reclamantului se refereau la o întrebare de interes general şi că ele se înscrieau  în cadrul unei polemici aprinse declanşate printre avocaţi printr-o hotărîre a Curţii Constituţionale referitoare la statutul profesiei şi care punea capăt organizării avocaţilor într-o structură unică, Uniunea Avocaţilor din Moldova, al cărei preşedinte era reclamantul. 36. În acest context, Curtea estimează că, chiar dacă aceste afirmaţii pot să fie considerate de natură să denote o oarecare absenţă de considerare faţă de Curtea Constituţională datorate faptului deciziei sale, ele nu pot fi calificate nici grave, nici insultătoare faţă de judecătorii Curţii (mutatis mutandis, Skalaka c. Poloniei, nr. 43425/98, par. 34, 27 mai 2003; Perna c. Italiei  şGCо, nr. 48898/99, par.47, 6 mai 2003; Nikula citat, par.48, 52). 37. În afară de aceasta, ţinînd cont de faptul că anume presa a reluat declaraţiile reclamantului şi că el a dezminţit  mai apoi o parte a afirmaţiilor sale (vezi paragraful 14 de mai sus), Curtea estimează că el nu ar putea fi considerat drept responsabil de tot ceea ce figura în „interviul” publicat. 38. În final, Curtea subliniază că dacă amenda la care a fost supus reclamantul, cu suma de 360 lei, fie echivalentul a 36 euro (EUR), reprezintă o sumă puţin importantă în sine, ea nu este prin sine puţin simbolică şi demonstrează intenţia de a pedepsi sever reclamantul, odată ce Curtea Constituţională s-a orientat spre maximumul de pedeapsă prevăzută de lege. 39. Avînd în vedere aceste consideraţii, Curtea estimează că nu era „o necesitate socială imperioasă” de a restrînge libertatea de expresie a reclamantului şi că autorităţile naţionale n-au furnizat motive „ pertinente şi suficiente” pentru a o justifica. Reclamantul nedepăşind limitele criticii permise de articolul 10 al Convenţiei, ingerinţa incriminată n-ar putea trece pentru „ necesară într-o societate democratică”. 40. Din cele spuse a avut loc violarea articolului 10 al Convenţiei.  II. REFERITOR LA APLICAREA ARTICOLULUI 41 AL CONVENŢIEI 41. În conformitate cu articolul 41 al Convenţiei: „Dacă Curtea declară că a avut loc violarea Convenţiei şi a Protocoalelor sale, şi dacă dreptul intern al Înaltei Părţi contractante nu permite de a îndepărta decоt imperfect consecinţele acestei violări, Curtea acordă părţii lezate, dacă este cazul, o satisfacţie echitabilă.” A. Prejudiciu 42. Reclamantul solicită acordarea a 100 000 EUR drept repararea prejudiciului moral cauzat prin condamnarea sa care i-a adus o atingere gravă reputaţiei sale de avocat şi de preşedinte al Uniunii Avocaţilor. 43. Guvernul consideră că suma cerută de reclamant cu titlu de prejudiciu moral este exagerată. El adaugă că, oricum, simpla constatare a violării articolului 10 ar furniza prin sine o satisfacţie echitabilă suficientă. 44. Curtea estimează cu Guvernul că constatarea violării constituie prin sine o satisfacţie echitabilă pentru orice prejudiciu moral eventual suferit de interesat. B. Cheltuieli 45. Reclamantul cere 2 000 dolari americani (USD) , fie echivalentul de 1 670 euro (EUR), drept onorarii pentru cheltuielile de avocat în faţa Curţii. El se sprijină pe Convenţia despre onorarii pe care el a încheiat-o  cu avocatul său, în virtutea căreia această sumă nu era cerută decоt dacă reclamantul obţinea cоştig de cauză în faţa Curţii. El subliniază că încheierea unei astfel de Convenţii este o practică curentă printre avocaţii moldavi. 46. Guvernul se opune contra acestei pretenţii evidenţiind în valoare faptul că suma cerută este excesivă şi că aceste cheltuieli n-au fost demonstrate. 47. Curtea nu se exprimă asupra convenţiei în cauză. În speţă, conform jurisprudenţei, ea trebuie să caute dacă cheltuielile şi plăţile a căror rambursare este reclamată au fost real şi necesar expuse de reclamant şi dacă ele sînt rezonabile referitor la mărimea lor (Nilsen şi Johnsen c. Norvegiei  şGCо, nr.23118/93, par. 62, Curtea Europeană a Drepturilor Omului 1999-VIII). Curtea ar putea să se bazeze pentru aprecierea sa pe elemente cum ar fi numărul de ore de muncă a avocatului, cоt şi tariful orar reclamat (Iatridis c. Greciei (articolul 41), nr. 31107/96, par.55, Curtea Europeană a Drepturilor Omului 2000-XI). Curtea observă că reclamantul n-a depus nici un justificativ în sprijinul pretenţiilor sale. În consecinţă, Curtea decide de a nu aloca reclamantului nici o sumă la acest punct. DIN ACESTE MOTIVE, CURTEA 1. Pronunţă, cu 6 voturi pro, 1 contra, că a avut loc violarea Convenţiei. 2. Pronunţă, cu 5 voturi pro, 2 contra,  că constatarea unei violări furnizează prin sine o satisfacţie echitabilă suficientă pentru prejudiciul moral cauzat reclamantului. 3. Respinge, cu 5 voturi pro, 2 contra, cererea de satisfacţie echitabilă pentru surplus. Redactată în franceză, apoi comunicată în scris la 20 aprilie 2004 în aplicarea articolului 77 par.2 , 3 al regulamentului. T.L.Early                                                               J.-P. Costa Grefier adjunct                                                       Preşedinte La prezenta hotărîre sînt alăturate, conform articolelor 45 par. 2 al Convenţiei şi 74 par. 2 al regulamentului, următoarele expuneri de opinii: - opinia în partea concordată şi în partea disidentă a  dlui Loucaides; - opinia  în partea concordată şi în partea disidentă a dnei Thomassen; - opinia disidentă a dlui Pavlovschi.  Opinie în partea concordantă şi în partea separată a dlui judecător Loucaides  Împărtăşesc părerea majorităţii potrivit căreia este o încălcare a articolului 10 din Convenţie în cazul dat, dar raţionamentul meu este diferit. Eu estimez că restricţia prevăzută în legea pertinentă, aplicată reclamantului sub forma unei amenzi administrative fiindcă el în timpul conversaţiei a defăimat hotărîrea Curţii Constituţionale, nu era direct legată de scopul legitim care să corespundă garantării autorităţii şi imparţialităţii puterii judiciare, şi a fost peste ceea ce era necesar pentru a  atinge acest scop. În consecinţă, eu cred că restricţia legislativă în cauză ar putea fi ea însăşi considerată ca vizînd un asemenea scop. Conform unui principiu de interpretare a Convenţiei  ferm stabilit, restricţiile la drepturile şi libertăţile enumerate în ea trebuie să fie cuprinse într-un mod strict şi îngust. După cum Comisia a observat acest lucru în cauza Sunday Times ( CEDO, seria B, vol.28, p. 64, § 194 ), în contextul Convenţiei o interpretare strictă a clauzelor de excepţie semnifică: „ că nici un alt criteriu decоt cele menţionate în însăşi clauza de excepţie nu poate justifica o restricţie oricare ar fi ea şi că aceste criterii la rîndul lor  trebuie interpretate astfel ca sensul cuvintelor să nu fie lărgit  mai mult decоt accepţiunea obişnuită” În afară de acest principiu de interpretare doi factori proprii articolului 10 încadrează natura şi semnificaţia scopului autorizat pentru restricţia la examinare.  Este vorba în primul rînd de condiţia care acceptă ca restricţia să fie „ necesară într-o societate democratică” şi în al doilea rînd de conceptul de „ autoritate” a puterii judiciare pentru apărarea căreia poate fi aplicată restricţia. Chestiunea referitor la faptul dacă o lege care limitează unul din drepturile garantate de Convenţie vizează în realitate un scop autorizat trebuie, după părerea mea,  să fie întotdeauna examinat pe măsura exigenţelor unei societăţi democratice moderne. Nu este suficient ca o lege care prevede o asemenea restricţie să invoce unul din obiective  pentru care restricţia pertinentă este permisă. Chestiunea de fond trebuie să rămînă întotdeauna cea de a şti dacă restricţia este realmente necesară pentru a atinge acest scop ţinîndu-se cont de condiţiile actuale de exercitare a democraţiei. Dacă restricţia merge mai departe de ceea ce  este necesar pentru scopul căutat sau dacă ea nu face decоt să servească acestui scop din întоmplare sau indirect,  ea nu poate fi considerată ca necesară într-o societate democratică pentru a atinge acest scop, şi deci e cazul de a considera că ea nu relevă clauza de excepţie corespunzătoare. În speţă, partea pertinentă a legii în virtutea căreia reclamantul a fost sancţionat este următoarea: „ În scopul asigurării unei bune funcţionări a justiţiei constituţionale poate fi aplicată o amendă administrativă de cel mult 25 salarii minime lunare în următoarele cazuri: (...) e) desconsiderarea faţă de Curtea Constituţională  şi anume îndeplinirea altor acte ce demonstrează o desconsiderare vădită faţă de Curte (...) ( litere grase adăugate).” Totuşi, eu nu văd cum ar putea fi necesar, într-o societate democratică modernă, de a sancţiona pe cineva care a comis un act care exprimă o „ lipsă de considerare” faţă de o jurisdicţie oricare ar fi ea ( în opoziţie cu conceptul mai strict de „ contempt of court ” )  pentru a garanta autoritatea puterii judiciare. Aceasta apare încă mai clar dacă ţinem cont că libertatea de a critica hotărîrile tribunalelor şi funcţionarea puterii judiciare în general este în zilele noastre un aspect indispensabil al democraţiei, şi aceasta cu atоt mai mult că  această critică  garantează un bun control al puterii judiciare. Această critică ar putea fi în mod rezonabil interpretată ca o  lipsă de „ consideraţie” faţă de un tribunal, căci termenul „ consideraţie” este  atоt de larg încоt orice confruntare sau diferend cu un act al puterii judiciare poate fi asimilat unei simple critici. Este important de a ţine cont de exigenţele unei societăţi democratice moderne unde toate instituţiile de stat trebuie  să dea dare de seamă în faţa populaţiei, aceasta avînd dimpotrivă dreptul de a se exprima liber asupra chestiunilor privind o eventuală disfuncţie a acestor instituţii. Într-o societate democratică modernă, critica  acestor instituţii, chiar şi dacă ea este echivalentă unei lipse de „ consideraţie”, constituie o  valoare mult mai importantă decоt protecţia prestigiului  unei instituţii  de stat oricare ar fi ea.  După părerea mea este util de  a aminti că un eminent judecător britanic, Lord Denning, Master of the Rolls, a spus, în 1968 deja, a propo de un articol care critica dur o hotărîre a Curţii de Apel ( Acest articol cuprindea pasajul următor : „ Recenta hotărîre  adoptată de Curtea de Apel constituie un exemplu straniu de orbire care pune stăpînire uneori pe cei mai buni judecători. Legislaţia adoptată în 1960 şi care apoi a devenit aproape inaplicabilă din cauza deciziilor ne realiste, contradictorii şi, pentru hotărîrea de principiu, eronate,  adoptate de tribunale, inclusiv de Curtea de Apel. Atunci ce fac ei? Cer scuze pentru cheltuielile şi problemele cauzate la poliţie? Pentru nimic în lume.”)  considerată  a fi constitutivă a „ contempt of court ”: „ Acest articol este desigur critic faţă de această Curte. Cu atоt mai mult că se referă la Curtea de Apel, trebuie să recunoaştem că este eronat (...) Permiteţi-mi să spun dintr-o dată că noi nu vom  utiliza niciodată această noţiune ( cea de contempt of court )  pentru a apăra propria noastră demnitate. Ea trebuie să se bazeze pe fundamente mult mai sigure. Nu ne vom servi nici pentru a-i face să tacă pe cei ce ne critică. Noi nu ne temem de ei. De fapt, problema este altfel importantă, deoarece este vorba de nimic mai puţin decоt de libertatea expresiei.  Fiecare are dreptul în faţa Parlamentului sau în altă parte, în presă sau la radio de a se exprima amabil adică franc referitor la chestiunile de interes general. Comentatorii pot vorbi loial despre tot ceea ce se face într-un tribunal. Ei pot spune că noi ne înşelăm şi că deciziile noastre sînt eronate, că ele sînt obiectul unui apel sau nu” ( R.v. Metropolitan Police Commissionner, ex parte Plackburn (nr.2), (1968) 2 All England Reports, p.120) Mai mult ca atît, termenul „ autoritate” desemnează dreptul de a comanda, puterea de a impune ascultare ( dicţionarul le petit Robert). Încă o dată, eu nu văd cum o simplă lipsă de „ consideraţie” faţă de un tribunal ar putea diminua autoritatea puterii judiciare de a impune ascultare pentru hotărîrile sale sau alte acte judiciare. O asemenea „ autoritate” poate fi efectivă chiar şi în cazul lipsei de „ consideraţie” din partea persoanelor asupra cărora ea este exercitată sau de către orice terţă parte. În aceste condiţii, eu estimez că legea în cauză, în măsura în care ea interzice  în termeni absoluţi actele care exprimă o  lipsă de  consideraţie faţă de Curtea Constituţională  pentru a proteja, după Guvern, autoritatea acestei Curţi,  cade în afara cоmpului de aplicare a acestui obiectiv şi nu se va considera ca lege ce оl vizează pe acesta din urmă. Ceea ce ilustrează clar aplicarea în acest caz a acestei legi faţă de reclamant. Articolul 41 Eu am votat оmpotriva deciziei majorităţii de a nu aloca o sumă de bani cu titlu de  satisfacţie echitabilă şi cheltuieli reclamantului. Sînt de acord cu motivele invocate de către dna judecător Thomassen  pentru a explica că reclamantul ar fi trebuit să   înţeleagă că i se acordă asemenea sume.  Opinie în partea concordantă şi în partea separată a doamnei judecător Thomassen  Eu împărtăşesc părerea majorităţii potrivit căreia a avut loc încălcarea  articolului 10 în cazul dat, dar eu ajung la această concluzie din motive diferite de cele ale ei. Ingerinţa în dreptul reclamantului la libertatea expresiei  s-ar fonda pe al doilea paragraf din articolul 10 care autorizează  de a supune exerciţiul acestei libertăţi unor restricţii necesare „ pentru a garanta autoritatea şi imparţialitatea puterii judiciare”. Această justificare este aproape de noţiunea de drept englez de „ contempt of court ”, care  vizează  protecţia autorităţii şi independenţei tribunalelor, precum şi a drepturilor  părţilor la procedurile în justiţie, оmpotriva oricărei atingeri a faptului de publicaţii sau de alte acte ( Sunday Times c. Royaume-Uni (nr. 1), hotărîrea din 26 aprilie 1979, seria A nr. 30, p. 30, §§ 55-56). În cazul dat, articolele 81 şi 82 din Codul de procedură constituţională conferă Curţii Constituţionale puterea de a examina, interoga şi a lua măsuri din oficiu şi din propria autoritate „pentru a apăra  demnitatea judecătorilor Curţii Constituţionale şi a participanţilor la procedură, şi pentru a asigura condiţii corespunzătoare pentru exerciţiul  justiţiei constituţionale„ (paragraful 17 din hotărîre). Orice motiv prezentat pentru a justifica acordarea puterii atоt de largi unui tribunal trebuie examinat în de aproape ţinîndu-se cont de dreptul la libertatea expresiei. Aceasta înseamnă, după părerea mea, că în principiu această оmputernicire trebuie exercitată numai dacă un tribunal оşi exercită responsabilităţile care constau în garantarea echităţii unei proceduri neexaminate, ceea ce fondează   pronunţarea sancţiunilor judiciare pentru contempt of court. Nu s-ar putea în mod rezonabil spune că Curtea Constituţională şi-a exercitat оmputernicirile pentru a garanta echitatea unei proceduri ne examinate. De fapt, ea a început o acţiune оmpotriva reclamantului, l-a interogat, apoi i-a aplicat o amendă după pronunţarea hotărîrii sale. Măsurile sale  nu vizau comportamentul reclamantului în calitate de avocat în cursul procedurii dar atitudinea pe care el o adoptase în calitate de parte comentînd hotărîrea definitivă pe care a adoptat-o Curtea. Curtea Constituţională a făcut uz de putere nu în scopul prevăzut – garantarea echităţii procedurii în curs, dar pentru a limita dreptul democratic al reclamantului să dezbată public temeiul hotărîrii adoptate de această Curte. Mai mult ca atоt, în măsura în care uzul acestei puteri a antrenat aplicarea unei amenzi reclamantului, ceea ce implică probleme în ceea ce priveşte dreptul persoanei interesate ca cauza  acesteia să fie ascultată de  către un tribunal independent şi imparţial ( Kyprianou c. Chypre, nr. 73797/01,  hotărîrea din 27 ianuarie 2004). După părerea mea, articolul 10 § 2 nu ar fi justificat acest tip de amestec în dreptul reclamantului la libertatea expresiei. Contrar majorităţii, eu nu aş considera că măsurile luate şi motivele invocate de către Curtea Constituţională (paragraful 15 din hotărîre) vizau garantarea autorităţii şi imparţialităţii puterii judiciare. Chiar dacă am presupune că restricţiile la dreptul reclamantului ar emana de la un tribunal imparţial în cadrul procedurii independente şi că ele ar putea astfel considerate ca vizînd garantarea autorităţii, imparţialităţii puterii judiciare, amenda aplicată reclamantului nu ar putea fi considerată  necesară într-o societate democratică. În această privinţă, eu sînt de acord cu părerea majorităţii, dar eu aş parveni la o altă concluzie identică dacă amenda nu ar avea decоt un caracter simbolic (paragraful 39 din hotărîre). După cum s-a pronunţat judecătorul Loucaides în opinia sa concordantă, eu cred că libertatea de a critica deciziile de justiţie şi funcţionarea  puterii judiciare constituie un element indispensabil al democraţiei. Această cauză demonstrează importanţa pe care o are libertatea criticii. Curtea  Constituţională a declarat contrară Constituţiei o lege  care obligă avocaţii din Moldova de a se afilia la ordinul avocaţilor. O asemenea obligaţie este admisă în sistemele juridice ale multor ţări europene, unde ea este considerată ca necesară pentru a proteja independenţa profesiei de avocat. Importanţa pe care o are  această independenţă este exprimată în recomandarea R (2000) 21 a Comitetului de Miniştri al Consiliului Europei  în aceşti termeni  „1) Avocaţii  ar trebui să fie autorizaţi şi încurajaţi  să creeze şi să devină membri ai asociaţiilor profesionale locale, naţionale şi internaţionale care, unice sau mai multe, au sarcina de a ameliora deontologia şi de a apăra independenţa şi interesele avocaţilor. 2) Barourile sau alte asociaţii profesionale de avocaţi ar trebui să fie organe autonome şi independente de autorităţi şi de public.”  Preambulul la recomandarea menţionată subliniază că importanţa pentru avocaţi de a se organiza în sînul organizaţiilor independente reiese din faptul că este de dorit de a supraveghea ca responsabilităţile avocaţilor să fie exercitate în mod adecvat şi în special din necesitatea pentru avocaţi de a găsi un echilibru adecvat între îndatoririle  faţă de tribunale şi cele faţă de clienţi. Nu se poate nega că critica formulată de către reclamant faţă de decizia Curţii Constituţionale se referea la o chestiune de interes general şi nu ar fi trebuit reprimată în nimic de către organele de stat într-o societate democratică. Chiar dacă s-ar presupune că remarcile reclamantului ar fi putut fi interpretate ca o lipsă de respect sau de „consideraţie” pentru Curtea Constituţională (paragraful 37 din hotărîre),  interesul general – în acest caz, a autoriza o dezbatere publică asupra independenţei avocaţilor – antrenează interesul judecătorilor Curţii Constituţionale de a se vedea apăraţi de critici asemănătoare cu cele exprimate de reclamant în timpul discuţiei, critici care în realitate erau concise  şi nu erau un atac personal dirijat împotriva acestor judecători ( contrar, de exemplu, cauzele Barford c. Danemark, hotărîrea din 22 februarie 1989, seria A nr. 149, şi Perna c. Italie (GC), nr. 48898/99, CEDO 2003-V). Iată de ce, chiar dacă s-ar presupune că ingerinţa ar viza un scop legitim, ea nu ar fi fost considerată, după părerea mea, ca  „ necesară ”. Continuînd firul drept al raţionamentului meu, eu nu aş оmpărtăşi părerea majorităţii potrivit căreia constatarea încălcării ar constitui  în sine o satisfacţie echitabilă suficientă pentru prejudiciul moral adus reclamantului. Din partea lui era rezonabil să susţină că condamnarea sa a vătămat grav reputaţia sa de avocat şi de preşedinte al ordinului de avocaţi, care a pledat pentru drepturile de apărare în general. Ar fi fost deci justificat dacă i s-ar fi acordat o reparaţie în aprecierea echităţii (vezi, de exemplu, Nikula c. Finlande, nr. 31611/96, CEDO 2002-II).  Eu nu aş fi aprobat nici decizia de a nu rambursa reclamantului cheltuielile lui pentru al căror titlu el reclamă 2000 USD. Pretenţiile lui la acest titlu nu mi se par exagerate, dar, chiar dacă ar fi fost,  nu este nici un motiv special de a nu-i acorda nici o sumă la acest titlu (Foley c.  Royaume-Uni, nr.39197/ 22 octombrie 2002). Respingînd cererile formulate de către reclamant sub unghiul articolului 41, Curtea nu a acordat, după părerea mea, o importanţă suficientă gravităţii ingerinţei care a atins dreptul persoanei interesate  la libertatea de expresie, garantat de articolul 10 din Convenţie.  Opinie separată a dlui judecător Pavlovschi În cazul dat, majoritatea camerei a făcut concluzia la încălcarea drepturilor  reclamantului, garantate de articolul 10 din Convenţie. Spre marele meu regret, eu nu am semnat această concluzie. Eu nu pun la îndoială existenţa unei ingerinţe în prezenta cauză. Problema ţine, după părerea mea, de justificarea  acestei ingerinţe în comparaţie cu articolul 10 § 2 din Convenţie. Trebuie deci de examinat dacă măsura litigioasă era „ prevăzută de lege” ,  „ avea un scop legitim” şi era „ necesară într-o societate democratică” ,  în sensul acestei prevederi (Lingens c. Autriche, hotărîrea din 8 iulie 1986, seria A nr. 103, p. 25-25, § 34-37. I. „ Prevăzută de lege” Chiar dacă  s-a înclinat spre semnificaţia noţiunii „prevăzută de lege”, Curtea, în hotărîrea sa Sunday Times c. Royaume-Uni ( hotărîrea din 26 aprilie 1979, seria A nr. 30, § 49) a declarat: „ Potrivit Curţii, următoarele două condiţii contează printre cele care  reiese din cuvintele „prevăzute de lege”. Mai întîi trebuie ca „legea” să fie suficient accesibilă : cetăţeanul trebuie să poată dispune de informaţii suficiente, în circumstanţele cauzei, despre normele juridice aplicabile în cazul dat. În al doilea rînd, se poate considera drept  „lege”  o normă enunţată cu atоta precizie pentru a permite cetăţeanului să reglementeze conduita sa; avînd, în caz de necesitate, consilieri cultivaţi, trebuie de asemenea de prevăzut, în mod rezonabil în circumstanţele cauzei, consecinţele care ar deriva dintr-un act normativ. Ele  nu necesită de a fi previzibile cu o certitudine absolută: experienţa o relevă în afara neajunsului. În afară de certitudine, cu toate că e foarte mult de dorit, se însoţeşte uneori de o rigiditate excesivă; or, dreptul trebuie să se poată adapta la schimbările situaţiei. Astfel, multe legi folosesc, în virtutea lucrurilor, formule mai mult sau mai puţin vagi  ale căror interpretare şi aplicare depinde de practică” (litere grase adăugate de mine). Aplicînd principiile sus-menţionate pentru prezenta cauză, trebuie de notat punctele următoare. Accesibilitatea generală a Codului de procedură constituţională nu implică nici o problemă. Acest text este publicat în  Monitorul Oficial, unde apar sistematic ansamblul de texte normative, şi poate fi consultat pe diverse site-uri Internet, de exemplu pe  cel al Curţii Constituţionale „ www.ccrm.rol.md ”, şi pe site-ul legislaţiei www.docs.md etc. În ce priveşte calitatea legii, eu estimez că textul este suficient de precis, dat fiind faptul că el ţine cont de toate elementele dobîndite de tehnicile legislative. Să examinăm prevederile pertinente ale Codului de procedură constituţională.  Articolul 81. Garanţia exercitării justiţiei constituţionale „1. Pentru a apăra demnitatea judecătorilor Curţii Constituţionale şi a participanţilor la proces, şi pentru a asigura condiţii corespunzătoare de exercitare a justiţiei constituţionale, Curtea poate lua măsurile prevăzute la articolul 82.” Articolul 82. Responsabilitatea pentru încălcarea regulilor de procedură constituţională „1. Pentru a asigura buna funcţionare a justiţiei constituţionale poate fi aplicată o amendă administrativă de pînă la 25 salarii minime în următoarele cazuri: a) declaraţii neconstituţionale, indiferent de modul de exprimare; b) ingerinţă în activitatea procedurală a judecătorilor Curţii Constituţionale, încercare de a exercita influenţa asupra lor reieşind din cadrul procedural; c) refuz de a se conforma, fără motive serioase, cerinţelor judecătorilor Curţii  conform modalităţilor prevăzute şi în termenul stabilit, şi neexecutarea hotărîrilor  şi avizelor Curţii; d) încălcarea jurămîntului judiciar; e) lipsa de respect faţă de Curtea Constituţională prin refuzul de a se supune ordinelor preşedintelui, infracţiune de disciplină şi săvоrşirea altor fapte care denotă desconsiderare vădită faţă de Curte şi procedura sa. 2. Măsurile luate de natură să garanteze condiţiile corespunzătoare pentru exercitarea justiţiei constituţionale sînt impuse prin decizie a preşedintelui şi sînt consemnate  în procesul-verbal sau anexate la acesta. 3. Amenda trebuie plătită într-un termen de 15 zile de la data  înştiinţării persoanei amendate. Dacă aceasta refuză să plătească  sau dacă nu o plăteşte în termenul stabilit, decizia Curţii Constituţionale se execută (...) în baza extrasului pertinent din procesul-verbal al şedinţei sau al deciziei preşedintelui (...)”. Concluziile mele sînt deci următoarele: 1. Această lege defineşte clar o „necesitate imperioasă” de a  apăra demnitatea judecătorilor Curţii Constituţionale şi de a asigura  condiţiile corespunzătoare pentru exercitarea funcţiilor lor. 2. Legea enumeră actele pe care legislatorul le consideră ilegale, în special cele care demonstrează „o desconsiderare vădită faţă de Curte şi procedura sa”. 3. Legea enunţă măsurile aplicabile celor care au încălcat prevederile, „o amendă de pînă la 25 salarii minime”. Aceste elemente conduc la concluzia că prevederile Codului de procedură constituţională permit cetăţenilor, aşa cum se enunţă în hotărîrea Sunday Times menţionată mai sus, „ (...) de a prevedea, la un grad rezonabil în circumstanţele cauzei, consecinţele  de natură să derive dintr-un act stabilit (...) ”, fiindcă legea descrie actele criticabile şi consecinţele negative pe care le antrenează. Estimez că prevederile legale ale Codului de procedură  constituţională sînt de calitate suficientă pentru a concluziona că reclamantul era în măsură să prevadă,  „ la un grad rezonabil în circumstanţele cauzei”, riscurile de natură să derive din  desconsiderarea vădită faţă de Curtea Constituţională. Ingerinţa este deci „ prevăzută de lege” în cazul dat. II. Urmărirea unui scop legitim Nici reclamantul nici Guvernul nu contestă că amenda aplicată urmărea un scop legitim de  a apăra autoritatea, independenţa şi imparţialitatea puterii judiciare. III. „Necesară  într-o societate democratică” Diverse instanţe internaţionale au confirmat în repetate rînduri că o putere judiciară independentă şi imparţială este un instrument indispensabil oricărui stat democratic.  Acesta este un element esenţial al unui sistem politic bazat pe statul de drept. Este clar că toate statele sînt  nu numai autorizate dar şi trebuie să întreprindă toate măsurile necesare  pentru a apăra demnitatea judecătorilor şi, astfel, să apere autoritatea tribunalelor. Mai mult ca atоt, ei trebuie să vegheze ca reprezentanţii puterii judiciare să-şi poată exercita funcţiile fără a se expune unor presiuni ilegale, în special presiunilor psihologice, şi să-şi poată fonda deciziile prin mijloace de drept pertinente, şi nu printr-o motivaţie viciată de ameninţări, insulte, defăimare, calomnie sau alte forme de influenţă ilegală. Inviolabilitatea judiciară, care este o garanţie de independenţă a magistraţilor, nu este un privilegiu ci o condiţie prealabilă pentru exercitarea obiectivă şi imparţială a funcţiilor lor profesionale. Judecătorii fiind chemaţi să statueze în ultimă instanţă asupra unor chestiuni cu privire la viaţa, libertăţile, drepturile, obligaţiile şi bunurile cetăţenilor, ei  trebuie să inspire încredere de justiţiabili, care trebuie să fie convinşi că funcţia judiciară se exercită în deplină independenţă. Menţinerea şi sporirea încrederii publice în puterea judiciară sînt recunoscute drept o necesitate publică care răspunde interesului general al societăţii. În „ Principiile fundamentale privind independenţa magistraturii”, Adunarea Generală a Naţiunilor Unite declară: „ Independenţa magistraturii este garantată de către stat şi enunţată în Constituţie sau legislaţia naţională. Incombă tuturor instituţiilor, guvernamentale  şi altele, de a respecta independenţa magistraturii. (...) Magistraţii reglementează cauzele sesizate în mod imparţial,  după fapte şi conform legii, fără restricţii şi fără a fi obiectul unor influenţe, incitări, presiuni, ameninţări sau intervenţii necorespunzătoare, directe sau indirecte, din oricare parte ar fi  sau din oricare motiv ar fi”. Aceeaşi chestiune este obiectul Recomandării nr. R (94) 12  a Comitetului de Miniştri al Consiliului Europei pentru statele membre  privind independenţa, eficacitatea şi rolul judecătorilor (adoptată de Comitetul de Miniştri la 13 octombrie 1994 la reuniunea 518 a delegaţilor miniştrilor), care enunţă: „Independenţa judecătorilor trebuie garantată conform prevederilor Convenţiei şi principiilor constituţionale, de exemplu făcînd să figureze prevederile speciale în acest scop în Constituţii sau în alte texte legislative sau încorporînd prevederile prezentei recomandări în dreptul intern. (...) Judecătorii trebuie să ia deciziile lor în deplină independenţă şi să poată acţiona fără restricţii şi fără a fi obiectul unor influenţe, incitări, presiuni, ameninţări sau intervenţii necorespunzătoare, directe sau indirecte din oricare parte ar fi sau din oricare motiv ar fi. Legea trebuie să prevadă sancţiuni оmpotriva persoanelor care caută să influenţeze astfel judecătorii.  Judecătorii trebuie să fie absolut liberi de a statua în mod imparţial asupra cauzelor sesizate, conform propriei lor convingeri şi interpretări a faptelor şi conform regulilor de drept în vigoare (...) Judecătorii trebuie să dispună de оmputerniciri suficiente şi să fie în măsură să le exercite pentru a-şi îndeplini funcţiile, a apăra autoritatea şi demnitatea tribunalului (...)”. Ansamblul acestor prevederi indică incontestabil că protecţia demnităţii tribunalelor şi judecătorilor оmpotriva influenţei  necorespunzătoare şi apărarea independenţei puterii judiciare  sînt absolut necesare într-o societate democratică. Unicul mijloc de care dispune statul pentru a-şi îndeplini obligaţiile este de a sancţiona încălcările acestor principii. Aceasta este calea inevitabil aleasă de legislatorul moldav, care interzice, prin pedeapsa cu amendă, actele de desconsiderare vădită faţă de  Curtea Constituţională şi procedura sa. În cazul dat, reclamantul a formulat trei observaţii criticînd decizia Curţii Constituţionale. 1. Potrivit persoanei interesate, această decizie are drept efect să facă să domnească un haos total în organizarea profesiei de avocat. Nu va mai fi ordinul profesional unic, nici stat unitar. Impozitele nu vor fi plătite.  Nu va mai fi nici un control şi, în consecinţă, nici o etică, disciplină şi responsabilitate. 2. A pus la îndoială constituţionalitatea chiar a Curţii Constituţionale. 3. A acuzat Curtea Constituţională că nu are nici o consideraţie pentru Curtea Europeană a Drepturilor Omului şi jurisprudenţa sa. Conform Recomandării Rec (2000) 21 a Comitetului de Miniştri pentru statele membre privind libertatea de a exercita  profesia de avocat ( adoptată de Comitetul de Miniştri la 25 octombrie 2000 la  reuniunea 727 a delegaţilor de miniştri), „ avocaţii trebuie să respecte autoritatea judiciară şi să-şi exercite funcţiile în faţa tribunalelor conform legislaţiei şi altor reguli naţionale (...)”. Aceeaşi idee a fost expusă în hotărîrea Shopfer c. Suisse ( 20 mai 1998, Recueil 1998-III, § 29) : „ (...) Curtea reiterează că statutul specific al avocaţilor оi situează într-o poziţie centrală în  administraţia justiţiei, ca intermediari între justiţiabili şi tribunale, cei care explică normele de conduită impuse în general membrilor baroului.” Printre altele, Curtea a declarat deja că acţiunea tribunalelor, care sînt garanţii justiţiei şi a căror misiune este fundamentală într-un stat de  drept, are nevoie de încrederea publicului ( De Haes et Gijsels c. Belgique, hotărîrea din 24 februarie 1997, Recueil 1997-I, p. 234, § 37). Avînd în vedere rolul cheie al avocaţilor se poate aştepta de la ei ca să contribuie la buna funcţionare a justiţiei şi, astfel, la încrederea publicului în aceasta. În cazul dat, ca şi în cazul Schopfer, declaraţia litigioasă a reclamantului nu critica raţionamentul deciziei Curţii Constituţionale ci cuprindea acuzaţii de defăimare  a judecătorilor acestei jurisdicţii, precum şi a însăşi Curţii Constituţionale, cea mai înaltă autoritate judiciară din stat. După părerea mea, defăimarea de către reclamant nu dovedeşte nici respect pentru autoritatea judiciară impusă de Recomandarea  Rec (2000) 21 menţionată mai sus a Comitetului de Miniştri, nici  intenţia „de a contribui la buna funcţionare a justiţiei şi, astfel, la încrederea publicului în aceasta”, conform hotărîrii Schopfer. Chiar şi o analiză superficială a afirmaţiilor reclamantului denotă că în interviul său el a căutat să compenseze  lipsa de argumente juridice încercînd să zdruncine încrederea publicului în autoritatea judiciară cea mai înaltă şi să o discrediteze făcînd aluzii, pe de o parte, la ignoranţa juridică a membrilor Curţii Constituţionale, care nu ar respecta Curtea Europeană a Drepturilor Omului şi jurisprudenţa ei, pe de altă parte, la atitudinea neglijentă faţă de obligaţiile lor profesionale, provocînd astfel haos şi anarhie juridică în sînul statului şi, în plus, distrugînd unitatea statului. Оmi este greu să cred că intenţia originală a autorilor Convenţiei Europene a Drepturilor Omului şi Libertăţilor Fundamentale era de a proteja la nivel internaţional, prin articolul 10, persoanele care zdruncină încrederea publicului în puterea judiciară, discreditează  cea mai înaltă autoritate judiciară a ţării şi defăimează membrii Curţii Constituţionale. Astfel, eu nu am nici un fel de îndoieli că reclamantul prin comportamentul său, a comis acte ce demonstrează desconsiderarea vădită faţă de Curtea  Constituţională şi procedura sa şi că el se expune deci unei sancţiuni în virtutea Codului de procedură constituţională. Un asemenea comportament nu ar trebui fi protejat, prin definiţie, de articolul 10  din Convenţie. „ Proporţionalitate de ingerinţă în scopul legitim urmărit” Înainte de a dezvălui chestiunea de proporţionalitate a sancţiunii aplicate reclamantului, оmi pare util, pentru a evita orice neînţelegere,  de a furniza cоteva precizări referitor la expresia „ salariu minim”. Contrar multor ţări europene unde salariul minim reflectă suma necesară pentru a subzista, în Moldova, un salariu minim reprezintă o unitate care serveşte la calcularea salariului de bază pentru funcţionarii de stat şi a amenzilor. Noţiunea de „salariu minim” a fost introdusă prin Legea nr. 1432-XIV din 28 decembrie 2000 cu privire la  stabilirea şi reevaluarea salariului minim. Ea stabileşte salariul minim de 18 lei (MDL)   ( circa 1 125 euro) şi enunţă în articolul 7 că această sumă se va aplica pentru calcularea amenzilor pînă la adoptarea noilor versiuni ale Codului penal, Codului de procedură penală, Codului de procedură civilă şi Codului cu privire la  contravenţiile administrative. Regulile cu privire la metoda de calculare a salariilor plătite din bugetul statului prevăd, pentru calcularea acestor salarii, aplicarea  coeficienţilor speciali de înmulţire în funcţie de postul în chestiune şi salariul minim. La salariul de bază se adaugă  diverse suplimente prevăzute de lege. La 1 aprilie 2001 Guvernul moldav a stabilit salariul minim de 100 MDL. Totuşi suma utilizată la calcularea amenzilor a rămas nemodificată (18 lei MDL). În ce priveşte proporţionalitatea, după părerea mea, este de menţionat următoarele puncte. Proporţionalitatea contribuie la echilibrarea imperativelor scopurilor enumerate la articolul 10 § 2 cu cele din discuţia liberă a problemelor de interes public ( vezi, mutatis mutandis, Lingens c. Autriche, hotărîrea din 8 iulie 1986, seria A, nr.103, p.26, § 42). Pentru a stabili între ei o justă echilibrare, Curtea nu trebuie să uite că trebuie să se ferească să descurajeze cetăţenii, din frica pentru sancţiunile penale sau altele, de a se pronunţa asupra unor asemenea chestiuni ( Barfold c. Danemark, hotărîrea din 22 februarie 1989, seria A nr. 149, § 29). După cum am menţionat, Codul de procedură constituţională reglementează apărarea demnităţii judecătorilor Curţii Constituţionale şi asigură condiţiile corespunzătoare pentru exercitarea funcţiilor lor, încălcarea acestor prevederi fiind sancţionată printr-o amendă de pînă la 25 salarii minime, adică 450 MDL sau circa 28,1 euro. Reclamantului i s-a aplicat o amendă mai lejeră în sumă de 360 MDL. Ne putem întreba dacă această amendă e prea mare. Din punct de vedere teoretic această chestiune poate fi analizată sub diferite unghiuri: 1. al celui de drept administrativ moldav în mod general; 2. al celui de prevederi legale privind responsabilitatea pentru actele ce demonstrează  „desconsiderare faţă de Curtea Constituţională”; sau 3. al celui de situaţie financiară a reclamantului. Voi aborda pe scurt proporţionalitatea sancţiunilor impuse  persoanei interesate sub aceste trei unghiuri. Codul contravenţiilor administrative prevede diverse forme de sancţiuni, inclusiv de deţinere de scurtă durată şi amenzi. În ce priveşte cele din urmă, articolul 26 din Cod enunţă că în principiu, pentru diverse tipuri de contravenţii, cetăţenii sînt pasibili de amenzi  de pînă la 50 salarii minime şi funcţionarii de amenzi de pînă la 300 salarii minime. În unele cazuri, amenda se poate ridica pînă la 3 000 salarii minime. Preşedintelui baroului, fiind un funcţionar în virtutea dreptului intern, în unele cazuri, i se poate aplica în unele cazuri o amendă în sumă între 300 şi 3 000 salarii minime, potrivit naturii contravenţiei. Dat fiind acest fapt, eu estimez că sancţiunea impusă în cazul dat era simbolică sau, cel puţin, nu era excesivă. În ceea ce priveşte prevederile legale generale, sancţiunile aplicabile pentru actele de desconsiderare faţă de tribunale şi curţi sînt stabilite de art.200/7 din Codul contravenţiilor administrative,  care prevede o amendă de pînă la 25 salarii minime sau o detenţie administrativă de pînă la 15 zile. În virtutea Codului de procedură constituţională,  autorii actelor similare  porniţi оmpotriva Curţii Constituţionale sînt pasibili numai de o amendă. Astfel, dacă comparăm sancţiunile prevăzute de prevederile generale cu sancţiunea impusă în cazul dat, aceasta nu ar putea fi considerată ca o pedeapsă de natură să „descurajeze” reclamantul. Avînd în vedere principiul de individualizare a pedepselor,  modul cel mai adecvat de a stabili dacă sancţiunea aplicată reclamantului era proporţională trebuie de comparat suma amenzii cu veniturile persoanei interesate. Astfel, este posibil de apreciat dacă sancţiunea оl putea „descuraja”. După părerea mea, această chestiune este crucială, avînd în vedere următoarele: o amendă de 360 MDL aplicată unei persoane care cоştigă, de exemplu, 300 MDL lunar este o pedeapsă relativ grea, dar pentru o persoană care are un venit de 3 000 MDL lunar, este vorba de o sancţiune lejeră. Din aceste motive, aş dori să am informaţii suplimentare la veniturile reclamantului. Camera nu dispune de asemenea informaţii, eu nu pot decоt să compar amenda aplicată în cazul dat cu standardul mediu de viaţă în Moldova, 1 000 MDL lunar. Este puţin probabil ca veniturile preşedintelui baroului moldav să fie mai mic. Astfel, dacă comparăm suma amenzii aplicate reclamantului cu veniturile lunare medii,  observăm că ea este de două ori şi jumătate mai mică. Aceste elemente demonstrează de asemenea că amenda impusă în cazul dat nu era excesivă şi că ea  poate fi considerată proporţională. Oricare ar fi punctul de vedere adoptat,  ajungem la concluzia că Guvernul pоrоt, sancţionînd reclamantul pentru  desconsiderare faţă de Curtea Constituţională, nu a depăşit limitele  proporţionalităţii. În concluzie, ţinînd cont de cele de mai sus, eu nu constat nici o încălcare a drepturilor reclamantului garantate de articolul 10 din Convenţie.   