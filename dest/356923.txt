    AMAE/1999 Внутренний номер:  356923  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   СОГЛАШЕНИЕ Nr. 1999 от  06.11.1992   de colaborare între Ministerul Tineretului, Sportului şi Turismului al Republicii Moldova şi Comitetul pentru Cultură fizică şi Sport al Republicii Populare Chineze*  Опубликован : 01.01.1999 
 в Tratate Internationale 
 
 Nr. 18 
    статья № : 285
    Дата вступления в силу : 06.11.1992  *	Semnat la Beijing, la 6 noiembrie 1992. În vigoare din ziua semnării. În scopul stabilirii şi dezvoltării colaborării prieteneşti între Ministerul Tineretului, Sportului şi Turismului al Republicii Moldova şi Comitetul pentru Cultură Fizică şi Sport al Republicii Populare Chineze aceste două Părţi au încheiat un acord cu privire la următoarele: 1) Ambele Părţi au convenit să colaboreze pe baza echităţii şi avantajului reciproc. 2) Ambele Părţi sunt responsabile pentru îndeplinirea obligaţiilor conform Acordului şi vor întreprinde măsuri împotriva oricăror acţiuni ce lezează interesele uneia din Părţi. 3) Ambele Părţi au convenit să dezvolte următoarele direcţii de colaborare: a) schimb de informaţii şi experienţă în domeniul administraţiei şi structurii sportului; b) schimb de informaţii şi de experienţă în domeniul organizării activităţii sportive la nivelul cluburilor, asociaţiilor sportive şi loturilor naţionale; c) schimb de informaţii şi experienţă în domeniul selectării şi pregătirii sportivilor de performanţă, precum şi schimb de informaţii în domeniul cercetărilor în medicina sportivă; d) organizarea taberelor comune de pregătire şi antrenament; e) schimb de experienţă în domeniul sportului pentru toţi şi al activităţilor corespunzătoare în vederea promovării unui mod sănătos de viaţă; f) schimb de experienţă în domeniul construcţiei centrelor de instruire sportivă, al facilitării şi producţiei echipamentului sportiv. 4) Ambele Părţi se obligă să asigure schimbul de informaţii şi să ofere facilităţi pentru reprezentanţii mass-media interesaţi de problemele activităţii sportive. 5) Ambele Părţi convin să depună eforturi comune şi să se susţină reciproc în vederea popularizării şi dezvoltării sporturilor naţionale şi tradiţionale. 6) Toate acţiunile iniţiate conform acordurilor între cluburile sportive se vor face cu aprobarea federaţiilor sportive naţionale ale ambelor Părţi. 7) Condiţiile financiare de realizare a schimbului de echipe sunt următoarele: conform practicii Partea în deplasare suportă cheltuielile pentru transport pînă la capitala sau locul de desfăşurare a acţiunii (dacă e mai aproape) în ţara-gazdă, iar ţara-gazdă asigură cheltuielile legate de cazare, călătorie în raza oraşului, asistenţa medicală de urgenţă şi sejur. Sejurul va fi stabilit conform negocierilor ambelor Părţi. 8) Ambele Părţi consimt că pe durata acţiunii prezentului Acord pot fi efectuate completări şi modificări în rezultatul consultărilor reprezentanţilor ambelor Părţi.Toate întrebările neclare ce vor apare pe parcursul realizării prezentului Acord vor fi elucidate de către Părţi pe calea tratativelor. 9) Prezentul Acord este valabil pe un termen de 5 ani şi intră în vigoare imediat după semnarea lui. El este prelungit automat pe un termen de 3 ani, dacă nici una din Părţi nu-şi va manifesta dorinţa de a-l anula, cu cel puţin 3 luni înainte de expirare. Acordul este semnat la Beijing, la 6 noiembrie 1992, în două exemplare, în limbile română şi chineză, fiecare din ele avînd aceeaşi valoare juridică.   