    *DCCA16/101/2017 Оригинальная версия Внутренний номер:  371939  Varianta în limba de stat   Карточка документа   Республика Молдова   КООРДИНАЦИОННЫЙ СОВЕТ ПО ТЕЛЕВИДЕНИЮ И РАДИО   ОПРЕДЕЛЕНИЕ Nr. 16/101 от  21.07.2017    cu privire la accesul persoanelor cu deficienţe de auz şi văz la serviciile de programe audiovizuale și abrogarea Deciziei CCA nr. 21 din 26.02.2008   Опубликован : 11.08.2017 
 в Monitorul Oficial 
 
 Nr. 289-300 
    статья № : 1524  Ca urmare a inițiativei membrilor Consiliului Coordonator al Audiovizualului de a modifica Decizia CCA nr. 21 din 26.02.2008 „Cu privire la accesul persoanelor cu deficienţe de auz (surde) la emisiunile TV” şi ca urmare a adresărilor consumatorilor de programe, se propune abrogarea Deciziei CCA nr. 21 din 26.02.2008 şi aprobarea unei noi decizii care va reglementa accesul persoanelor cu deficienţe de auz şi văz la serviciile de programe audiovizuale. În ședința publică a Consiliului Coordonator al Audiovizualului din 17.05.2016, prin Decizia nr. 14/81, a fost aprobat conceptual Proiectul Deciziei – „Cu privire la accesul persoanelor cu deficiențe de auz şi văz la serviciile de programe”. În conformitate cu prevederile art. 9 alin. (1) din Legea privind transparenţa în procesul decizional, CCA a plasat pe pagina web și a solicitat părţilor interesate: autorități publice, asociații obștești și persoane juridice din domeniul audiovizualului (Ministerul Muncii, Protecției Sociale și Familiei, Asociația Națională Patronală a Radiodifuzorilor din Republica Moldova, AO „Asociația Nevăzătorilor din Moldova”, AO „Asociația Surzilor din Republica Moldova”, Asociația Patronală a Radiodifuzorilor din Republica Moldova, Alianța Centrelor Comunitare de Acces la Informație și Instruire din Moldova, Centrul pentru Jurnalism Independent din Republica Moldova, IPNA Compania „Teleradio-Moldova”, „General Media Grup Corp” SRL, ÎCS „Pro Digital” SRL, „Analiticmedia-Grup” SA și ÎCS „Jurnal de Chișinău Plus” SRL) prezentarea recomandărilor şi opiniilor vizavi de proiectul înaintat spre dezbateri publice. Propuneri şi sugestii au parvenit de la: Ministerul Muncii, Protecției Sociale și Familiei, AO „Asociația Nevăzătorilor din Moldova”, AO „Asociația Surzilor din Republica Moldova”, Alianța Centrelor Comunitare de Acces la Informație și Instruire din Moldova și IPNA Compania „Teleradio-Moldova”. Proiectul Deciziei – „Cu privire la accesul persoanelor cu deficiențe de auz şi văz la serviciile de programe” a fost examinat în cadrul ședinței Grupului de lucru pentru reglementarea activității de întreprinzător în Republica Moldova din 22 martie 2017. În urma discuțiilor, grupul de lucru al comisiei de stat pentru reglementarea activității de întreprinzător a avizat pozitiv Analiza impactului de reglementare la proiectul de deciziei cu privire la accesul persoanelor cu deficiențe de auz şi văz la serviciile de programe. În cadrul discuțiilor, Grupul de lucru a recomandat Consiliului Coordonator al Audiovizualului să consulte suplimentar proiectul de decizie cu radiodifuzorii, iar decizia aprobată în şedinţă publică să intre în vigoare în termen de 6 luni din momentul adoptării. Consiliul Coordonator al Audiovizualului a remis repetat Proiectul Deciziei – „Cu privire la accesul persoanelor cu deficiențe de auz şi văz la serviciile de programe” pentru consultări suplimentare, și anume: Ministerul Muncii, Protecției Sociale și Familiei, Asociația Națională Patronală a Radiodifuzorilor din Republica Moldova, AO „Asociația Nevăzătorilor din Moldova”, AO „Asociația Surzilor din Republica Moldova”, Asociația Patronală a Radiodifuzorilor din Republica Moldova, Alianța Centrelor Comunitare de Acces la Informație și Instruire din Moldova, Centru pentru Jurnalism Independent din Republica Moldova, IPNA Compania „Teleradio-Moldova”, „General Media Grup Corp” SRL, ÎCS „Pro Digital” SRL, „Analiticmedia-Grup” SA și ÎCS „Jurnal de Chișinău Plus” SRL, pentru prezentarea recomandărilor şi opiniilor vizavi de proiectul de decizie final înaintat spre dezbateri publice. Propuneri şi sugestii au parvenit de la: Ministerul Muncii, Protecției Sociale și Familiei, AO „Asociația Nevăzătorilor din Moldova”, AO „Asociația Surzilor din Republica Moldova”, și IPNA Compania „Teleradio-Moldova”. Reieşind din cele expuse, în conformitate cu prevederile art. 39, 40 şi 41 din Codul audiovizualului nr. 260-XVI din 27.07.2006, ale Statutului CCA, aprobat prin Hotărârea nr. 433-XVI din 28.12.2006 a Parlamentului Republicii Moldova, Consiliul Coordonator al Audiovizualului  DECIDE: 1. Radiodifuzorii vor elabora serviciul de programe în așa fel, încât să devină accesibil persoanelor cu deficiențe de auz și văz, prin mesaje text, interpretare, descriere audio sau alte tehnici similare. 2. Radiodifuzorii trebuie să informeze telespectatorii printr-un simbol vizual (Anexa nr. 1) despre începerea emisiunilor difuzate cu limbaj mimico-gestual sau prin titrare sincron, totodată vor avertiza verbal începerea programelor pentru persoanele cu deficiențe de vedere. 3. Radiodifuzorii vor crea programe prin care vor promova imaginea pozitivă și drepturile persoanelor cu deficiențe de auz și văz, vor prezenta practici privind nediscriminarea, vor propaga principiul egalității în drepturi și participarea în viața socială a persoanelor cu deficiențe auditive și de vedere. 4. Radiodifuzorii aflați sub jurisdicția Republicii Moldova, începând cu 1 septembrie 2017, vor transmite zilnic câte un buletin de știri, între orele 1700 şi 2300, în limbajul mimico-gestual sau prin titrare sincron pentru persoanele cu deficienţe de auz şi prin semnal sonor pentru persoanele cu deficiențe de vedere. 5. Titrele trebuie să corespundă următoarelor cerințe: - să fie amplasate în partea de jos a ecranului, - să aibă o mărime citibilă, - să fie cu o viteză medie de rulare, - să corespundă cu esența și imaginile difuzate, - literele să fie puțin mai îngroșate de culoare albă, având un contur de culoare neagră. 6. În cadrul buletinelor de știri, reportajele realizate într-o limbă străină vor fi dublate sau titrate sincron. 7. În buletinele de știri, în timpul intervievării persoanelor, trebuie să fie rostit numele, prenumele și funcția acestora. 8. Posturile de televiziune vor difuza prognoza meteo atât în format video cât și audio. Radiodifuzorii, după fiecare buletin meteo, vor indica sursele folosite la prezentarea acestora. 9. Programele de importantă majoră sau rezumatele acestora, mesajele de urgenţă, de securitate sau sănătate publică, vor fi difuzate în limbajul mimico-gestual sau prin titrare sincron. 10. Radiodifuzorii naționali sunt obligați să asigure accesibilitatea persoanelor cu deficiențe de auz sau de vedere la programele de actualități, spoturilor electorale în timpul campaniilor electorale prin difuzarea acestora în limbajul mimico-gestual sau prin titrare sincron. Dezbaterile electorale vor fi transmise în reluare în limbajul mimico-gestual sau prin titrare sincron. (Pct. 10 în vigoare din 1 ianuarie 2018). 11. Radiodifuzorii regionali şi cei locali sunt obligați să favorizeze accesibilitatea la principalele programe de actualități electorale în orele de maximă audiență. 12. A abroga Decizia Consiliului Coordonator al Audiovizualului nr. 21 din 26.02.2008. 13. Prezenta decizie va fi publicată în Monitorul Oficial al Republicii Moldova şi pe pagina web a CCA. Decizia a fost adoptată cu votul a 7 membri ai Consiliului Coordonator al Audiovizualului: (PRO – (7) UNANIM – D. VICOL, O. BARBĂLATĂ, D. CIOCAN,  I. COLESNIC, A. COZMA, C. DUCA și O. GUȚUȚUI). PREŞEDINTELE CONSILIULUI COORDONATOR AL AUDIOVIZUALULUI                                                         Dragoş VICOL Nr. 16/101. Chişinău, 21 iulie 2017.  Anexa nr. 1  Simbol vizual despre începerea emisiunilor difuzate cu limbaj mimico-gestual sau prin titrare sincron:     