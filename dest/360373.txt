    DCCA25/120/2015 Внутренний номер:  360373  Varianta în limba de stat   Карточка документа   Республика Молдова   КООРДИНАЦИОННЫЙ СОВЕТ ПО ТЕЛЕВИДЕНИЮ И РАДИО   ОПРЕДЕЛЕНИЕ Nr. 25/120 от  10.07.2015   cu privire la examinarea sesizării dlui Ioncu Mihail, director S.A. „Salubritate Șoldăneşti”  Опубликован : 14.08.2015 
 в Monitorul Oficial 
 
 Nr. 213-222 
    статья № : 1427  La data de 18 iunie 2015, la Consiliul Coordonator al Audiovizualului a parvenit sesizarea cu nr. 5 din 15 iunie 2015 din partea dlui Ioncu Mihail, director S.A. „Salubritate Șoldăneşti”, prin care informează că postul de televiziune „Impuls TV” a difuzat, la data de 10 iunie 2015, reportajul cu titlul „Șoldăneştii şifonează imaginea Moldovei”. Conform petiţionarului, în cadrul subiectului „ se aduce o serie de învinuiri către S.A. „Salubritate Șoldăneşti” şi conducătorul acesteia, dlui Ioncu Mihail, făcîndu-se uz de mai multe declaraţii nefondate şi false care prejudiciază imaginea personală a conducătorului, a întreprinderii sus-menţionate, cît şi a întregului raion. Au fost utilizate tertipuri de montaj şi de comentarii, nefiind respectat pluralismul de opinie şi solicitată replica la cele invocate”. În acest context, dl Ioncu Mihail, director S.A. „Salubritate Șoldăneşti”, solicită CCA să examineze conform competenţei şi a legislaţiei în vigoare reportajul sus-menţionat, iar în cazul depistării abaterilor de la normele audiovizuale, să sancţioneze postul de televiziune „Impuls TV”. Totodată, petiţionarul solicită „ să fie informat despre rezultatele monitorizării” . În temeiul prevederilor art. 37 alin. (3) lit. c) din Codul audiovizualului, Direcţia monitorizare TV din cadrul Consiliului Coordonator al Audiovizualului a efectuat monitorizarea  subiectului indicat în sesizarea dlui  Ioncu Mihail. Rezultatele monitorizării au atestat că la data de 10 iunie 2015, în ediţiile de ştiri ale postului de televiziune „Impuls TV” a fost difuzat un reportaj (durata: 4 min. 32 sec.) despre o Notă informativă remisă Guvernului Republicii Moldova de către instituţiile de drept (nu se specifică expres instituţiile), în care se menţionează  că imaginea Moldovei riscă să fie prejudiciată în faţa Guvernului Germaniei. Conform spuselor reporterului, în Nota informativă respectivă se indică că S.A. „Salubritate Șoldăneşti” a cheltuit 3 mln. lei pentru renovarea sediului, cu toate că acesta nu se află în gestiunea sa, ci la balanţa întreprinderii municipale „Regia Apă Șoldăneşti”. De asemenea, reporterul menţionează că, acum doi ani, S.A. „Salubritate Șoldăneşti” a beneficiat de un proiect susţinut şi finanţat de Germania, care prevedea colectarea deşeurilor, însă la implementarea acestuia nu s-a ţinut cont atît de preţul costisitor al acestui serviciu pentru localnici, cît şi de amplasarea tomberoanelor în apropierea caselor de locuit. În reportaj se mai specifică că Nota informativă mai prevede că S.A. „Salubritate Șoldăneşti” prestează servicii de proastă calitate, iar tehnica destinată colectării deşeurilor este utilizată în scopuri personale de către dl Ioncu Mihail, director S.A. „Salubritate Șoldăneşti”. Referitor la cele relatate, reporterul susţine că directorul S.A. „Salubritate Șoldăneşti” a negat acuzaţiile şi se pronunţă pentru o justiţie corectă. În acest sens, sunt difuzate declaraţiile dlui Ioncu Mihail, director S.A. „Salubritate Șoldăneşti”, care se expune asupra acuzaţilor incluse în Nota informativă. La finalul reportajului, jurnalista mai afirmă că „ buldozerele şi tractoarele S.A. „Salubritate Șoldăneşti”, cumpărate de germani, au fost filmate de nişte locatari aflîndu-se în acţiune pe un şantier al administratorului acestei societăţi pe acţiuni” .  Cu referire la cele menţionate mai sus, postul de televiziune „Impuls TV” nu a comis abateri de la legislaţia audiovizuală. În temeiul prevederilor art. 38 alin. (7) din Codul audiovizualului, Consiliul Coordonator al Audiovizualului a solicitat poziţia postului de televiziune „Impuls TV”  referitor la cele stipulate în sesizare. Prin scrisoarea f/nr. din 2 iulie 2015, directorul întreprinderilor „Dalan” S.R.L., titulara licenţei pentru postul de televiziune „Impuls TV”, informează că implementarea proiectului GIZ se tergiversează, iar realizarea lui a fost subiect de dezbateri în diverse instituţii. Astfel, presa regională „ în repetate rînduri, a abordat tema respectivă”. De asemenea, se mai menţionează că la realizarea subiectului, postul de televiziune „Impuls TV” a solicitat şi opinia responsabililor de proiect în teritoriu. În cadrul dezbaterilor tv, directorul S.A. „Salubritate Șoldăneşti” şi-a expus poziţia vizavi de subiect. În cadrul ședinței, membrii CCA au menționat că orice persoană fizică sau juridică care se consideră lezată în drepturile sale legitime şi, în special, în reputaţia sa are dreptul la replică sau rectificare a informației, care, potrivit legislației audiovizuale, este în drept să o solicite. În contextul celor constatate, în urma dezbaterilor publice şi avînd la bază prevederile Codului audiovizualului nr. 260 din 27.07.2006, a Statutului CCA, aprobat prin Hotărîrea nr. 433 din 28.12.2006 a Parlamentului Republicii Moldova, Consiliul Coordonator al Audiovizualului  DECIDE:  1. A respinge sesizarea dlui Ioncu Mihail, director S.A. „Salubritate Șoldăneşti”, nr. 5 din 15 iunie 2015 (PRO – (7) – D. CIOCAN, O. BARBĂLATĂ, Iu. COLESNIC, A. COZMA, N. DAMASCHIN, C. MÎŢU, M. ONCEANU-HADÎRCĂ).  2. Controlul asupra executării prezentei decizii îl exercită Direcţia monitorizare TV.  3. Prezenta decizie va fi publicată în Monitorul Oficial al Republicii Moldova şi pe pagina web a Consiliului Coordonator al Audiovizualului. PREŞEDINTELE CONSILIULUI COORDANATOR AL AUDIOVIZUALULUI 	                                                    Dinu CIOCAN Nr. 26/120. Chişinău, 10 iulie 2015.   