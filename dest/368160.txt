    HGO1338/2016 Внутренний номер:  368160  Varianta în limba de stat   Карточка документа   Республика Молдова   ПРАВИТЕЛЬСТВО   ПОСТАНОВЛЕНИЕ Nr. 1338 от  14.12.2016    pentru aprobarea Avizului asupra amendamentelor înaintate la proiectul legii bugetului de stat pe anul 2017   Опубликован : 30.12.2016 
 в Monitorul Oficial 
 
 Nr. 478-490 
    статья № : 1480a  Guvernul HOTĂRĂŞTE: Se aprobă şi se prezintă Parlamentului Avizul asupra amendamentelor înaintate la proiectul legii bugetului de stat pe anul 2017. PRIM-MINISTRU                                                 Pavel FILIP Contrasemnează: Viceprim-ministru, ministrul economiei                                                Octavian Calmîc Ministrul finanţelor                                                 Octavian Armaşu Ministrul justiţiei                                                    Vladimir Cebotari Nr. 1338. Chişinău, 14 decembrie 2016.  Aprobat prin Hotărîrea Guvernului nr.1338 din 14 decembrie 2016   AVIZ asupra amendamentelor înaintate la proiectul legii bugetului de stat pe anul 2017 I. Guvernul a examinat amendamentele înaintate de către deputaţi şi comisiile permanente din Parlament la proiectul legii bugetului de stat pe anul 2017 (nr.466 din 5 decembrie 2016) şi comunică următoarele. Este de remarcat că toate amendamentele reprezintă solicitări de alocaţii bugetare suplimentare, fără a fi menţionată sursa de acoperire a acestora, luînd în considerare prevederile art.131 alin (6) din Constituţie, precum că nicio cheltuială bugetară nu poate fi aprobată fără stabilirea sursei de finanţare. Totodată, se relevă la necesitatea argumentării amendamentelor la proiectul de lege, în conformitate cu prevederile Legii nr. 780-XV din 27 decembrie 2001 privind actele legislative. 1. Amendamentele ES/1/4-09 din 8 decembrie 2016, AD nr.11 din 9 decembrie 2016, RM nr.482 şi RM nr.483 din 13 decembrie 2016 nu se susţin, deoarece lucrările menţionate se încadrează şi urmează a fi finanţare din Fondul Ecologic Naţional, parte integrantă a bugetului de stat. 2. Amendamentul VH nr.16 din 9 decembrie 2016 nu se susţine, deoarece pentru reparaţia edificiului Centrului Sportiv sînt prevăzute alocaţii în buget, iar referitor la  studiul de fezabilitate a Complexului Sportiv Nautic, e de menţionat că, în condiţiile constrîngerilor bugetare, proiectul de buget nu include proiecte noi de investiţii capitale. 3. Amendamentul ES/1/4-10 din 9 decembrie 2016 se susţine alocarea mijloacelor suplimentare pentru contribuţie la Proiectul SARD. În ceea ce priveşte studierea limbii bulgare, în grădiniţe nu este necesară studierea limbii materne suplimentar, ca obiect de studiu, dar în mod integrat, cu alte domenii de dezvoltare a copilului, doar la nivelul învăţămîntului obligatoriu, în caz dacă există o cerere suficientă, aceasta urmează a fi asigurată conform prevederilor art.10 alin. (2) din Codul educaţiei. Referitor la crearea grupelor de creşă în grădiniţe, e de menţionat că, pentru dezvoltarea serviciilor de educaţie timpurie, pentru anul 2017, comparativ cu anul 2016, transferurile de la bugetul de stat către bugetul raionului Taraclia au fost majorate cu circa 1,7 mil.lei. Totodată, conform art.24 din Codul educaţiei, la solicitarea părinţilor, autorităţile administraţiei publice locale pot organiza educaţia antepreşcolară, cu finanţare de la bugetele locale. 4. Amendamentul VB nr.116 din 9 decembrie 2016 se susţine. 5. Amendamentele VS nr.062 din 9 decembrie 2016, VŢ nr.102 din 9 decembrie 2016 nu se susţin. Reieşind din specificul lucrărilor nominalizate, acestea se încadrează şi urmează a fi finanţate din contul fondului rutier. Totodată, în condiţiile autonomiei financiare, autorităţile publice locale urmează să identifice mijloace financiare din contul veniturilor proprii, defalcărilor de la impozitele şi taxele de stat, precum şi din transferurile cu destinaţie generală primite de la bugetul de stat pentru soluţionarea problemelor existente. 6. Amendamentul VG nr.66 din 12 decembrie 2016 se susţine parţial. Nu se susţine solicitarea de alocaţii pentru reparaţia sectorului de drum, care urmează si fie acoperită din contul fondului rutier. 7. Amendamentul ŞtC nr.607 din 12 decembrie 2016 se susţine. 8. Amendamentul NJ nr.16/10 din 12 decembrie 2016 nu se susţine, dat fiind că alocaţiile prevăzute în buget pentru domeniul respectiv urmează a fi prioritizate de către autoritatea care elaborează şi promovează politica statului în domeniul tineretului şi sportului. 9. Amendamentul OD nr.191 din 12 decembrie 2016 nu se susţine. Universitatea de Stat de Medicină şi Farmacie „Nicolae Testemiţanu” activează în condiţii de autonomie financiară şi beneficiază de alocaţii de la bugetul de stat doar pentru programele de studii conform comenzii de stat, mau mult, construcţia complexului de menire social-culturală a Universităţii a fost demarată de către Universitate în baza contractului de parteneriat public-privat (PPP), în schimbul unui teren. Referitor la  reconstrucţia şi extinderea Clinicii Stomatologice nr.2, cheltuielile respective pot fi efectuate din contul plăţilor pentru înmatricularea la studiile universitare şi postuniversitare a studenţilor de la specializările farmacie şi stomatologie în bază contractuală. 10. Amendamentul OR nr.609 din 13 decembrie 2016 se susţine privind aplicarea mecanismului de preţ minim de referinţă pentru ţigaretele cu filtru şi fără filtru. În ceea ce priveşte colectarea impozitelor mai mari ca rezultat al introducerii acestui mecanism nu se susţine, deoarece se consideră propunere nefondată, dat fiind că mărimea preţului în cazul ţigaretelor fără filtru nu influenţează încasările din accize, întrucît cota de impozitare este stabilită doar în sumă fixă. 11. Amendamentele OR nr.610 din 13 decembrie 2016 şi LC nr.8 din 14 decembrie 2016 se susţin parţial. Din contul resurselor generale ale bugetului de stat se vor aloca mijloace băneşti în sumă de 47180,2 mii lei pentru majorarea normelor de alimentaţie a copiilor în instituţiile din învăţămînt, prin transferuri către bugetele locale. 12. La amendamentul VH nr.17 din 13 decembrie 2016 se susţine alocarea mijloacelor băneşti în sumă de 1,0 mil.lei. 13. Amendamentul RM nr.484 din 13 decembrie 2016 se susţine. 14. Amendamentul VB nr.118 din 13 decembrie 2016 se susţine parţial, alocarea 1,5 mil.lei pentru reparaţia capitală a grădiniţei din or. Făleşti, reieşind din resursele disponibile. 15. Amendamentul EN nr.17 din 13 decembrie 2016 se susţine parţial privind alocarea mijloacelor băneşti în sumă totală de 7,3 mil.lei, pentru r-nul Floreşti, r-nul Nisporeni şi r-nul Rîşcani, reieşind din resursele disponibile. 16. La amendamentul IL nr.63 din 14 decembrie 2016 se susţine parţial, pentru reparaţia grădiniţei din s.Bieşti, r-nul Orhei – 0,5 mil.lei şi pentru reparaţia acoperişului casei de cultură din s.Ţiganca, r-nul Cantemir – 1,5 mil.lei. Totodată, în condiţiile autonomiei financiare, autorităţile publice locale urmează să identifice mijloace financiare din contul veniturilor proprii, defalcărilor de la impozitele şi taxele de stat, precum şi din transferurile cu destinaţie generală primite de la bugetul de stat pentru soluţionarea problemelor existente. 17. Amendamentul LC nr.8 din 14 decembrie 2016 se susţine parţial, nu este posibil de susţinut suplimentarea bugetului Ministerului Educaţiei din contul granturilor externe, deoarece implică majorarea indicatorilor generali ai bugetului de stat, adoptat de Parlament în prima lectură. II. Luînd în considerare proiectele de acte normative care sînt în proces de examinare în Parlament, aferente domeniului pensiilor, sînt operate următoarele modificări: suplimentarea bugetelor Ministerului Justiţiei, Ministerului Afacerilor Interne, Ministerului Apărării, Centrului Naţional Anticorupţie, Serviciului de Stat de Curieri Speciali, Procuraturii Generale, Serviciului de Informaţii şi Securitate, Serviciului de Protecţie şi Pază de Stat pentru stabilirea indemnizaţiei lunare de 6,5% pentru militari (117,3 mil.lei) şi  asigurarea contribuţiilor de asigurări sociale de stat achitate de angajator (419,3 mil.lei). De asemenea, pensiile şi prestaţiile sociale militarilor, prevăzute în bugetul de stat (1111,9 mil.lei), şi comisionul pentru serviciile de distribuire a acestor plăţi (7,8 mil.lei) se transferă către BASS. În total, transferurile de la bugetul de stat către BASS se majorează cu 574,4 mil.lei, inclusiv pentru acoperirea deficitului – se reduc cu 529,2 mil.lei. III. Totodată, se propune suplimentarea bugetelor unor autorităţi, precum urmează: Ministerul Economiei, pentru dotarea Colegiului de inginerie din or.Străşeni – 10,0 mil.lei; Ministerul Dezvoltării Regionale şi Construcţiilor, pentru reparaţia clădirii Parlamentului – 13,0 mil.lei; Cancelaria de Stat, pentru securizarea clădirii Guvernului – 4,5 mil.lei. Cheltuielile suplimentare susţinute urmează a fi acoperite din contul reducerii alocaţiilor prevăzute pentru acţiuni cu caracter general, precum şi pentru serviciul datoriei de stat externe. IV. Suplimentar la cele menţionate, amendamentele susţinute implică alte modificări corespunzătoare, care nu sînt expuse în amendamente, atît în textul proiectului de lege (art.2 pct.1) lit. b), pct.3) lit. a), pct.6); art.3 lit.a) liniuţa unu şi liniuţa a treia; articol  nou 81, iar din art.12 se exclude alin.(1)), precum  şi în anexele la lege, care urmează a fi prezentate în redacţie nouă.   