    PMAE/1999 Внутренний номер:  356766  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   PROTOCOL Nr. 1999 от  14.10.1997   de înţelegere între Ministerul Agriculturii şi Alimentaţiei al Republicii Moldova şi Ministerul Agriculturii şi Pescuitului al Republicii Franceze în domeniul agriculturii şi dezvoltării rurale*  Опубликован : 01.01.1999 
 в Tratate Internationale 
 
 Nr. 18 
    статья № : 408  * 	Semnat la Paris, la 14 octombrie 1997. După cum a fost convenit în timpul vizitei în Franţa a Excelenţei sale Domnului Petru LUCINSCHI, Preşedintele Republicii Moldova, autorităţile moldoveneşti şi franceze au decis să consolideze, într-un mod structurat, cooperarea lor în domeniul agriculturii şi dezvoltării rurale. Această cooperare va trebui să permită dezvoltarea schimburilor tehnice, industriale şi comerciale între partenerii moldoveni şi francezi din sectorul public şi privat în interesul reciproc al economiilor agricole şi alimentare ale celor două ţări. Ea va trebui, de asemenea, să mobilizeze expertizele comune ale celor două ţări privind proiectele moldoveneşti de dezvoltare în domeniile agricol şi agro-alimentar. Cooperarea va fi stabilită în mod prioritar în ramurile de producţie agricolă şi agro-alimentară, în care necesităţile Moldovei sunt cele mai stringente şi în care oferta franceză, inclusiv în materie de pregătire a cadrelor, este deosebit de bine adaptată pentru a le răspunde. În acest sens, anumite sectoare ar putea deja constitui obiectul unei atenţii susţinute, precum ar fi: - domeniul viti-vinicol; - producerea şi prelucrarea fructelor; - producerea lactatelor, ameliorarea genetică a şeptelului şi crearea unităţilor de prelucrare a laptelui. În domeniul dezvoltării rurale un interes aparte îl vor prezenta proiectele privind turismul rural. În scopul susţinerii şi promovării cooperării în cauză vor putea fi organizate misiuni şi schimburi reciproce. În această perspectivă, o misiune condusă de către Ministerul Agriculturii şi Pescuitului, cuprinz“nd persoane responsabile din societăţi franceze reprezentante ale diferitor sectoare agro-industriale, se va deplasa în Moldova într-un timp apropiat, la invitaţia Ministerului moldovenesc al Agriculturii şi Alimentaţiei, pentru a evalua posibilităţile unor noi parteneriate industriale şi comerciale. Întocmit la Paris, la 14 octombrie 1997, în două exemplare originale, în limbile moldovenească şi franceză, ambele texte fiind egal autentice.   