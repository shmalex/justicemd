    AMAE/1997 Внутренний номер:  359071  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   СОГЛАШЕНИЕ Nr. 1997 от  04.06.1997   ÎNTRE GUVERNUL REPUBLICII MOLDOVA ŞI GUVERNUL REPUBLICII UNGARE CU PRIVIRE LA COOPERAREA ÎN DOMENIUL COMBATERII TERORISMULUI, TRAFICULUI ILICIT DE DROGURI ŞI CRIMEI ORGANIZATE*  Опубликован : 30.12.1999 
 в Tratate Internationale 
 
 Nr. 22 
    статья № : 353
    Дата вступления в силу : 05.01.1998  __________________ *Semnat la Budapesta, la 4 iunie 1997. În vigoare  din 5 ianuare 1998.  Guvernul Republicii Moldova şi Guvernul Republicii Ungare, denumite în continuare "Părţi",  călăuzindu-se de efortul de a contribui la dezvoltarea relaţiilor bilaterale,  fiind ferm  convinse de   importanţa   substanţială   a   cooperării   în  vederea combaterii şi prevenirii eficiente a criminalităţii, în special a celei organizate, a traficului ilicit de droguri şi a terorismului,  având ca scop sporirea eforturilor comune pentru combaterea terorismului,  dorind să coordoneze acţiunile împotriva crimei organizate internaţionale,  luând în considerare tratatele internaţionale, ce ţin de problema în cauză, au convenit asupra, următoarelor:  Articolul 1 1)	Părţile vor coopera în vederea combaterii, prevenirii  şi  condamnării terorismului, traficului  ilicit de  droguri  şi  crimei  organizate, călăuzindu-se de  legislaţia lor naţională  şi  de  tratatele internaţionale  la care sunt  Părţi ambele state. 2)	Părţile vor coopera, în deosebi, în cazurile în care crima sau pregătirea pentru săvârşirea crimei se efectuează pe teritoriul ţării uneia din Părţi, iar informaţia obţinută se referă la  teritoriul ţării celeilalte Părţi.  Articolul 2 În domeniul combaterii terorismului Părţile, pe baza legislaţiei naţionale a fiecărei dinte ele, cât şi conform prevederilor prezentului Acord: a)	vor  efectua   schimb  de  informaţii  şi   date   despre  actele  de   terorism comise şi  a  celor ce se află  în stadiul de pregătire, despre persoanele care participă la acest tip de infracţiuni, despre metodele şi echipamentul tehnic utilizat; b)	vor efectua schimb de informaţii şi date despre grupurile teroriste şi membrii acestor grupuri ce pregătesc, comit sau au comis acte de terorism pe teritoriul ţării în dezavantajul uneia dintre Părţi, cât şi de informaţii şi date necesare pentru combaterea  terorismului şi suprimării crimelor ce prezintă un pericol serios pentru securitatea publică.  Articolul 3 Pentru suprimarea cultivării, producerii, extragerii, exportului, importului, tranzitului şi traficului ilegal de droguri, a substanţelor psihotrope şi a precursorilor, Părţile, în baza legislaţiei naţionale a fiecărei dintre ele: a)	se  vor   informa   reciproc   asupra:   datelor   persoanelor   implicate   în producerea şi traficul ilegal de droguri; locurilor conspirative; mijloacelor de transport  şi  metodelor de lucru  a  acestor persoane; locurilor de pornire şi destinaţie  a   drogurilor   şi   substanţelor   psihotrope,   cât   şi   asupra   oricăror detalii relevante privind crime de această natură, dacă aceste informaţii sunt necesare pentru prevenirea şi curmarea infracţiunilor; b)	se vor informa reciproc, despre datele pe care le deţin, asupra metodelor tradiţionale  de   trafic  internaţional   de  droguri,  cât   şi   asupra  altor   detalii relevante; c)	vor   efectua   schimb   de   rezultate   a   cercetărilor   criminalistice   şi criminologice a traficului şi abuzului de droguri; d)	îşi vor pune la dispoziţie mostre de droguri şi substanţe psihotrope de origine naturală sau sintetică, destinate pentru folosire; e)	vor   efectua   schimb   de   experienţă  în  ce   priveşte   controlul   asupra comercializării  ilegale a  drogurilor, substanţelor psihotrope şi precursorilor pentru a preveni abuzurile; f)	în baza legislaţiei naţionale, vor stabili măsuri coordonate poliţieneşti pentru prevenirea producerii ilegale a drogurilor şi substanţelor psihotrope.  Articolul 4 În procesul cooperării în domeniul combaterii crimei organizate, Părţile: a) se vor informa reciproc despre datele persoanelor implicate în crima organizată, legături infracţionale, structurile organizaţiilor şi grupurilor criminale, poziţiile specifice ale grupurilor infracţionale, detaliile cazurilor (în special timpul, locul şi modalităţile de comitere a infracţiunii), obiectele atacate, descrierea legilor ce au fost încălcate, măsurile luate, cât şi alte detalii relevante, necesare pentru prevenirea sau curmarea crimelor de aşa natură; b)	la   cerere,   vor   lua   măsuri   de   ordin  poliţienesc   în   conformitate  cu legislaţia naţională  a Părţii solicitate; c)	în decursul investigaţiilor vor coopera reciproc cu personalul şi organele de poliţie în vederea acordării asistenţei organizatorice şi de infrastructură; d)	vor efectua schimb de informaţii şi experienţă în ce priveşte metodele de comitere şi noile forme de infracţiuni internaţionale; e)	vor   efectua   schimb   de   rezultate   ale   cercetărilor   criminalistice, criminologice şi alte cercetări infracţionale îndreptate în această direcţie; f)	la cerere, îşi vor pune la dispoziţie reciproc informaţii şi eşantioane ale obiectelor rezultate din acţiuni infracţionale, sau care au fost folosite pentru comiterea  infracţiunilor; g)	pentru combaterea eficientă a crimei organizate se vor face schimburi de   specialişti  pentru  pregătirea  şi  perfecţionarea  lor  comună,  în  vederea obţinerii  unei experienţe  de nivel  superior şi pentru studierea reciprocă  a achiziţiilor   moderne  în   domeniul   tehnicii  criminalistice,  echipamentelor   şi metodelor utilizate în combaterea crimei organizate; h) după necesitate, vor efectua întâlniri cu scopul de a se consulta în pregătirea şi promovarea măsurilor prevăzute de Acord.  Articolul 5 În afară de aceasta, cooperarea dintre Părţi va include: a) schimbul de informaţii în ceea ce priveşte prevederile legislative referitoare la informaţiile descrise în prezentul Acord; b) schimbul  de informaţii în  ceea  ce priveşte veniturile, ce provin din acţiuni  infracţionale; c) schimbul de informaţii referitoare la prevederile legislaţiei privitoare la cetăţenia altor state şi la migraţie; d)   schimbul   de   informaţii   necesare   celeilalte   Părţi   în   combaterea "contrabandei de oameni" şi traficului ilegal cu forţă de muncă.  Articolul 6 Părţile îşi împuternicesc miniştrii afacerilor interne să convină asupra organelor competente pentru realizarea prezentului Acord. Aceste organe pot reglementa cooperarea lor printr-un Protocol direct. Părţile se vor înştiinţa Reciproc, până la intrarea în vigoare a prezentului Acord, prin notă diplo-matică, despre organele competente.  Articolul 7 Luând în consideraţie legislaţia în vigoare a fiecărei Părţi, în scopul protecţiei informaţiei furnizate pe parcursul cooperării, vor fi respectate următoarele condiţii: a)	Partea, care primeşte informaţia, este obligată s-o folosească  exclusiv în scop bine determinat şi în condiţiile menţionate de Partea furnizantă; b)	la iniţiativa Părţii furnizante, Partea solicitantă  o va informa asupra utilizării datelor primite şi rezultatelor obţinute de pe urma acestora; c)	datele despre persoane pot fi transmise numai organelor împuternicite de drept şi altor organe competente, ce combat terorismul, crima organizată şi infracţiunile legate de droguri. Aceste date pot fi transmise altor autorităţi numai cu permisiunea prealabilă a organelor furnizante; d)	Partea  furnizantă   trebuie  să   se   asigure  de  exactitatea   informaţiei transmise, de necesitatea furnizării acesteia, cât şi de faptul, dacă aceasta din urmă corespunde scopului determinat. Pe lângă acestea, vor fi respectate şi restricţiile  de  transmitere  a  informaţiei,  prevăzute  de  legile  naţionale  ale celeilalte Părţi, în cazul în care se dovedeşte faptul, că informaţia, ce se află sub restricţie, este incorectă şi este furnizată, Partea solicitantă va fi informată imediat.   Partea  solicitantă  va  efectua  corectările  necesare  sau va   distruge informaţia, ce se află sub restricţie; e)	la cererea persoanei numite în datele transmise, Părţile o vor informa despre înregistrarea sa şi despre scopul înregistrării. Obligaţia de a furniza această informaţie nu este valabilă în cazul în care legislaţia ţării solicitante nu prevede aspectul sus-numit. În ceea ce se referă la furnizarea informaţiei despre datele personale, legislaţia ţării Părţii furnizante prevalează; f)	furnizând datele, Partea furnizantă trebuie să indice limitele distrugerii acestei informaţii, date în conformitate cu legislaţia ţării sale.  Independent de acest fapt, datele personale trebuie distruse odată ce nu mai este nevoie de ele. Fiecare Parte va informa imediat pe cealaltă Parte despre distrugerea datelor şi motivele acesteia. Datele primite trebuie distruse odată cu expirarea prezentului Acord; g)	ambele Părţi vor înfiinţa un registru de furnizare, primire şi distrugere a datelor despre persoane; h) Părţile vor asigura protecţia eficientă a datelor furnizate despre persoane în scopul prevenirii accesului neautorizat, schimbărilor şi publicaţiei.  Articolul 8 1)	Partea  primitoare va  asigura  secretul  datelor  calificate  ca  atare   de legislaţia Părţii transmiţătoare în conformitate cu prevederile legislaţiei proprii. 2)	Documentele, informaţiile şi echipamentul tehnic, livrate în conformitate cu prezentul Acord, pot fi cedate unei terţe ţări numai cu consimţământul organului competent a ţării furnizante.  Articolul 9 1)	În scopul promovării şi evaluării cooperării, în conformitate cu prezentul Acord, Părţile vor forma o Comisie mixtă. Părţile se vor anunţa reciproc, pe căi diplomatice şi în scris, despre membrii desemnaţi pentru comisia mixtă, în termen de treizeci de zile socotite de la intrarea în vigoare a prezentului Acord. 2)	Comisia mixtă îşi va ţine lucrările odată la doi ani. Dacă apare necesitatea, oricare dintre Părţi poate iniţia convocarea unei şedinţe extraordinare. Comisia îşi ţine lucrările succesiv, în Republica  Moldova şi în Republica Ungară.  Articolul 10 Fiecare Parte poate refuza sau condiţiona îndeplinirea totală sau parţială a solicitărilor, dacă acestea afectează suveranitatea, securitatea sau alte interese fundamentale ale sale, sau încalcă legislaţia naţională.  Articolul 11 Părţile vor împuternici miniştrii lor de interne să numească fiecare câte o persoană care va ţine legătura cu autorităţile naţionale ale celeilalte Părţi.  Articolul 12 Prevederile prezentului Acord nu afectează implementarea prevederilor altor tratate internaţionale bilaterale sau multilaterale, încheiate de Republica Moldova sau Republica Ungară.  Articolul 13 1)	Prezentul Acord intră în vigoare în a treizecea zi de la data primirii ultimei înştiinţări în scris, pe cale diplomatică, despre îndeplinirea de către Părţi a condiţiilor juridice. 2)	Părţile pot completa sau modifica  prezentul Acord prin  notă diplomatică. 3) Prezentul Acord rămâne în vigoare pe un termen nelimitat, dacă nu este denunţat de nici una din Părţi pe cale diplomatică şi în scris, în caz de denunţare, Acordul îşi pierde vigoarea în a treizecea zi de la preluarea înştiinţării despre denunţare.  Întocmit la   Budapesta,  la  4  iunie  1997, în  două  exemplare  originale,  în limbile moldovenească şi maghiară, ambele fiind egal autentice   