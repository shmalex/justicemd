    AMAE/2004 Внутренний номер:  364960  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   СОГЛАШЕНИЕ Nr. 2004 от  29.05.2004   de colaborare între Serviciul de Stat de Arhivă al Republicii Moldova şi Directorul General al arhivelor de stat ale Republicii Polonia  Опубликован : 30.12.2005 
 в Tratate Internationale 
 
 Nr. 33 
    статья № : 256
    Дата вступления в силу : 29.05.2004  ________________________________  *Întocmit la Varşovia la 29 mai 2004. În vigoare din 29 mai 2004.  Serviciul  de  Stat  de  Arhivă al Republicii  Moldova  şi Directorul   General  al  arhivelor  de  stat  ale  Republicii Polonia, denumite în continuare Părţi,  reieşind din năzuinţa pentru colaborare reciproc avantajoasă şi relaţii de lucru între instituţiile arhivistice ale celor două ţări,  au convenit asupra celor ce urmează:  Articolul 1 Părţile  vor  efectua  schimb reciproc  de  informaţie  şi experienţă  referitor la lucrările de bază în arhive,  cum  ar fi:  asigurarea  păstrării,  microfilmarea  documentelor şi folosirea acestora, precum şi informatizarea arhivisticii.  Articolul 2 Părţile vor înfăptui schimb de publicaţii a culegerilor de documente,  revistelor  de  arhivă şi  literaturii  de  profil (aparat ştiinţifico-informativ, îndrumătoare, acte legislative etc.), precum şi de materiale ale seminarelor şi conferinţelor ştiinţifice.  Articolul 3 Părţile vor înfăptui lucrări privind schimbul de copii  şi publicarea  în  comun  a documentelor, care  se  păstrează  în arhivele  de stat ale Republicii Moldova şi arhivele  de  stat ale  Republicii  Polonia, ceea ce poate  fi  reglementat  prin acorduri aparte.  Articolul 4 Părţile vor organiza în comun  activităţi în scopul popularizării fondurilor de arhivă.  Articolul 5 Părţile  vor  efectua  schimb de specialişti-arhivişti  în bază de reciprocitate. Se stabileşte o cotă de pînă la 14 zile în an. Partea  primitoare va suporta cheltuielile pentru  aflarea delegaţiei  invitate  în ţara sa, iar Partea trimiţătoare va suporta cheltuielile pentru călătorie şi   asigurarea reprezentanţilor săi. Partea trimiţătoare  se  obligă să  transmită  informaţia despre reprezentantul său şi programul aflării acestuia nu mai tîrziu decît  cu  30  de  zile pînă  la începutul vizitei respective.  Articolul 6 Părţile vor realiza măsurile prevăzute în articolele 1-5 ale  prezentului  Acord în conformitate cu legislaţiile sale naţionale şi în dependenţă de disponibilităţile financiare ale fiecărei dintre Părţi.  Articolul 7  Eventuale modificări şi completări în prezentul Acord  vor fi valabile doar în cazul în care acestea se vor formula într-un  Protocol, care va constitui parte integrantă a prezentului Acord şi va fi semnat de reprezentanţii abilitaţi ale Părţilor  Articolul 8 Prezentul Acord intră în vigoare la data semnării. Prezentul Acord se încheie pe un termen de 3  ani  şi  se prelungeşte automat pentru perioade consecutive de 3 ani, dacă nici una dintre Părţi nu va notifica, în scris cealaltă Parte, cu  cel puţin şase luni pînă la expirarea termenului curent de acţiune, despre intenţia sa de a-l denunţa.  Întocmit  la  Varşovia la 29 mai 2004, în  două  exemplare originale, fiecare în limbile moldovenească, poloneză şi rusă, toate textele fiind egal autentice. În cazul apariţiei divergenţelor la interpretarea prezentului Acord, textul în limba rusă va fi de referinţă.   