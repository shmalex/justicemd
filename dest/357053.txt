    TMAE/1999 Внутренний номер:  357053  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   ДОГОВОР Nr. 1999 от  11.11.1992   CU PRIVIRE LA PRINCIPIILE RELAŢIILOR INTERSTATALE ALE REPUBLICII MOLDOVA CU REPUBLICA KÂRGAZSTAN*  Опубликован : 01.01.1999 
 в Tratate Internationale 
 
 Nr. 19 
    статья № : 221
    Дата вступления в силу : 10.06.1996  *Semnat la Bișkek, la 11 noiembrie 1992. În vigoare din 10 iunie 1996. Republica Moldova şi Republica Kârgâzstan, denumite în continuare "înalte Părţi Contractante", pornind de la Declaraţia de Independenţă a Republicii Moldova din 27 august 1991 şi de la Declaraţia de Independenţă a Republicii Kârgâzstan din 31 august 1991, dorind să dezvolte şi să consolideze relaţiile de prietenie, colaborare şi înţelegere reciprocă, imprimându-le un nivel calitativ nou, ferm hotărâte să continue edificarea statelor de drept şi democratice, confirmându-se ataşamentul faţă de scopurile şi principiile Cartei Organiza-ţiei Naţiunilor Unite şi respectând obligaţiile asumate în cadrul Conferinţei pentru Securitate şi Cooperare în Europa, salutând schimbările democratice care s-au produs în Europa şi în lume, năzuind spre consolidarea păcii generale, securităţii şi colaborării interna-ţionale, au convenit următoarele:  Articolul 1 Înaltele Părţi Contractante îşi dezvoltă relaţiile ca state prietene, călăuzindu-se neabătut după principiile respectării reciproce a suveranităţii de stat şi integrităţii teritoriale, reglementării pe cale paşnică a diferendelor şi nerecurgerii la forţă şi la ameninţarea cu folosirea forţei, egalităţii în drepturi şi neamestecului în treburile interne, respectării drepturilor şi liber-tăţilor fundamentale ale omului, precum şi în conformitate cu normele unanim recunoscute ale dreptului internaţional.  Articolul 2 Înaltele   Părţi   Contractante  vor  conlucra  în  scopul   consolidării  păcii, stabilităţii şi securităţii atât în regiune, cât şi în întreaga lume. Înaltele Părţi Contractante nu vor face parte din alianţe sau pacte îndreptate împotriva uneia dintre ele, precum şi nu vor permite utilizarea teritoriului lor pentru pregătirea sau declanşarea agresiunii sau a altor acte de violenţă împotriva celeilalte Părţi.  Articolul 3 Fiecare   dintre   înaltele   Părţi   Contractante   recunoaşte   şi   respectă integritatea teritorială şi hotarele    existente ale celeilalte Părţi. Înaltele Părţi Contractante vor interzice şi vor suprima, în conformitate cu legislaţia proprie, crearea şi activitatea pe teritoriile lor a organizaţiilor şi grupurilor, precum şi acţiunile unor persoane, care sunt îndreptate împotriva independenţei şi integrităţii teritoriale ale celor două state.  Articolul 4 Înaltele Părţi Contractante garantează persoanelor care locuiesc pe teritoriul lor dreptul de a-şi păstra cetăţenia acelei Părţi pe al cărei teritoriu locuiesc. Problemele privind dobândirea cetăţeniei de către persoanele uneia dintre înaltele Părţi Contractante care locuiesc pe teritoriul celeilalte Părţi se vor reglementa printr-un acord, ţinându-se cont de legislaţia Părţilor cu privire la cetăţenie.  Articolul 5 Fiecare dintre înaltele Părţi Contractante garantează cetăţenilor celeilalte Părţi, precum şi persoanelor apatride care locuiesc pe teritoriul ei, indiferent de apartenenţa naţională, confesiune sau de alte deosebiri, drepturile şi libertăţile civile, sociale, economice şi culturale în conformitate cu normele unanim recunoscute ale drepturilor omului, ţinându-se cont, totodată, de propria legislaţie naţională. Fiecare dintre înaltele Părţi Contractante apără drepturile cetăţenilor săi care locuiesc pe teritoriul celeilalte Părţi, le acordă asistenţă şi sprijin multilateral, în conformitate cu legislaţia înaltelor Părţi Contractante şi normele dreptului internaţional.  Articolul 6 Înaltele Părţi Contractante vor dezvolta pe bază de paritate colaborarea reciproc avantajoasă dintre popoarele şi statele lor în domeniile politic, economic, cultural, ocrotirii sănătăţii, ecologiei, ştiinţei, tehnicii, comerţului, umanitar şi în alte domenii, vor contribui la un larg schimb de informaţii, vor respecta neabătut şi cu bună-credinţă obligaţiile reciproc asumate. Înaltele  Părţi  Contractante  consideră  necesar să încheie acordurile  re-spective    de colaborare în domeniile menţionate.  Articolul 7 Înaltele Părţi Contractante vor contribui la extinderea şi aprofundarea colaborării bilaterale economice şi tehnico-ştiinţifice egale în drepturi şi reciproc avantajoase. Înaltele Părţi Contractante nu vor întreprinde măsuri discriminatorii în relaţiile economice bilaterale.  Articolul 8 Înaltele Părţi Contractante vor crea condiţii economice, financiare şi juridice favorabile activităţii de antreprenor şi altor tipuri de activităţi econo-mice, inclusiv acordarea reciprocă a clauzei naţiunii celei mai favorizate, stimularea şi protejarea reciprocă a investiţiilor, precum şi vor susţine pe toate căile diversele forme de cooperare şi legăturile directe dintre cetăţeni, firme şi alţi agenţi economici din ambele state.  Articolul 9 Înaltele Părţi Contractante vor încheia acorduri interguvernamentale, cu privire la livrările şi prestările reciproce de servicii, la plăţi, preţuri şi circulaţia hârtiilor de valoare, precum şi la termenele de trecere la decontările reciproce orientate spre nivelul preţurilor mondiale.  Articolul 10 Înaltele Părţi Contractante asigură operaţiile de tranzit prin reţelele de transport de pe teritoriul lor. Condiţiile şi modul de efectuare a operaţiilor de tranzit se stabilesc prin acorduri speciale între înaltele Părţi Contractante.  Articolul 11 Înaltele Părţi Contractante efectuează un larg schimb de informaţii economice şi asigură accesul reciproc la ele al întreprinderilor, antreprenorilor şi al savanţilor. Înaltele Părţi Contractante vor face, de asemenea, schimb de informaţii privind legile şi alte acte normative din domeniile comerţului, economiei, finanţelor, transporturilor, investiţiilor, regulamentelor vamale şi din alte sfere de activitate legate de colaborarea dintre ele.  Articolul 12 Înaltele Părţi Contractante consideră că regimul juridic al proprietăţii de stat şi al proprietăţii persoanelor juridice al uneia dintre Părţi este regle-mentată de legislaţia ţării locului de aflare a proprietăţii şi de normele dreptului internaţional. Problemele concrete privind reglementarea relaţiilor de proprietate vor fi abordate într-un acord special al Părţilor.  Articolul 13 Înaltele Părţi Contractante vor extinde şi aprofunda legăturile dintre popoarele lor în domeniile culturii şi artelor, sportului şi turismului. Ele vor crea condiţii pentru liberul acces la moştenirea cultural-istorică, arhive, la informaţiile tehnico-ştiinţifice şi la diversele fonduri.  Articolul 14 Înaltele Părţi Contractante recunosc necesitatea acţiunilor comune în vederea ocrotirii sănătăţii popoarelor lor, dezvoltării ştiinţei şi practicii medicale, bazei lor tehnico-materiale, asigurării cu medicamente, echipament medical şi produse alimentare pentru copii.  Articolul 15 Înaltele Părţi Contractante vor colabora în domeniile învăţământului, pregătirii cadrelor ştiinţifice şi vor stimula schimburile de savanţi, specialişti, aspiranţi, stagiari şi studenţi.  Articolul 16 Înaltele Părţi Contractante recunosc necesitatea colaborării în domeniul dreptului. Ele îşi vor acorda asistenţă juridică reciprocă în domeniul dreptului penal, civil şi familial.  Articolul 17 Înaltele Părţi Contractante vor extinde şi aprofunda colaborarea în combaterea criminalităţii, terorismului, narcomaniei, precum şi a traficului de stupefiante şi de arme, contrabandei, acţiunilor îndreptate împotriva securităţii aviaţiei civile.  Articolul 18 Înaltele Părţi Contractante vor dezvolta contactele şi colaborarea dintre parlamentele şi parlamentarii celor două state.  Articolul 19 Înaltele Părţi Contractante vor efectua, pe măsura necesităţii, consultări bilaterale în problemele realizării prevederilor prezentului Tratat. Litigiile privind interpretarea şi aplicarea prezentului Tratat vor fi soluţionate pe calea negocierilor. Prevederile prezentului Tratat pot fi completate sau modificate cu consimţământul înaltelor Părţi Contractante.  Articolul 20 Înaltele Părţi Contractante vor încheia şi alte tratate şi acorduri necesare realizării concrete a prevederilor prezentului Tratat.  Articolul 21 Prezentul Tratat nu afectează obligaţiile înaltelor Părţi Contractante faţă de terţe state.  Articolul 22 Prezentul Tratat urmează să fie ratificat în conformitate cu legislaţia înaltelor Părţi Contractante şi intră în vigoare din ziua efectuării schimbului Instrumentelor de ratificare.  Articolul 23 Prezentul Tratat se încheie pe un termen de 10 ani. Termenul lui de acţiune se prelungeşte în mod automat pentru următorul termen de 5  ani, dacă  nici una  dintre  înaltele  Părţi  Contractante nu va anunţa printr-o notificare în scris despre intenţia sa de a-l denunţa nu mai tîrziu decât cu un an  înainte de expirarea termenului de acţiune a prezentului tratat.  Articolul 24 Prezentul  Tratat urmează a  fi  înregistrat la  Secretariatul  O.N.U., în conformitate cu articolul 102 al Cartei Organizaţiei Naţiunilor Unite. Încheiat  la  Bişkek,  la  11  noiembrie  1992,  în  două  exemplare,  fiecare  în limbile    română şi kârgâză, ambele texte având aceeaşi valoare.   