    AMAE/1999 Внутренний номер:  356455  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   СОГЛАШЕНИЕ Nr. 1999 от  12.09.1995   Între Guvernul Republicii Moldova şi Guvernul Republicii Belarusi privind colaborarea în domeniul politicii de tineret*  Опубликован : 01.01.1999 
 в Tratate Internationale 
 
 Nr. 18 
    статья № : 135
    Дата вступления в силу : 12.09.1995  * 	Semnat la Chişinău, la 12 septembrie 1995. În vigoare din ziua semnării. Guvernul Republicii Moldova şi Guvernul Republicii Belarusi, denumite în continuare “Părţi”, tinzînd spre dezvoltarea şi întărirea relaţiilor de prietenie între cele două state, convinse de faptul că colaborarea în domeniul politicii de tineret are o mare importanţă în procesul de cunoaştere şi întărire a relaţiilor dintre cele două popoare, animate de dorinţa de dezvoltare continuă a relaţiilor de prietenie între tineri, luînd în consideraţie faptul că la etapa actuală a dezvoltării societăţii rolul tinerilor în rezolvarea problemelor sociale creşte, au convenit asupra celor ce urmează:  Articolul 1 Părţile vor contribui la dezvoltarea şi întărirea colaborării în domeniul politicii de tineret. Părţile vor tinde să atragă tinerii la realizarea programelor de colaborare în domeniul economic, ecologic, învăţămîntului, ocrotirii sănătăţii, culturii, sportului şi turismului.  Articolul 2 Părţile vor înlesni schimbul eficient de informaţii în domeniul politicii de tineret, desfăşurarea în ambele ţări a seminarelor tematice, conferinţelor şi diverselor consultări.  Articolul 3 Părţile vor stimula colaborarea între organizaţiile de tineret în scopul familiarizării tinerilor ambelor ţări cu valorile culturii, literaturii şi artei prin intermediul diverselor festivaluri, concursuri, expoziţii, turnee ale colectivelor şi soliştilor, vor desfăşura zilele literaturii şi artei ambelor ţări, cu participarea reprezentanţilor colectivelor artistice la concursuri şi alte acţiuni care se vor desfăşura pe bază bilaterală.  Articolul 4 Părţile vor contribui la dezvoltarea relaţiilor între tinerii antreprenori şi fermieri, desfăşurarea seminarelor comune, realizarea proiectelor în domeniul antreprenoriatului în rîndul tinerilor.  Articolul 5 Părţile vor efectua schimbul de experienţă în sfera serviciilor sociale, care acordă asistenţă psihologică, juridică şi de alt ordin minorilor şi tinerilor. Părţile vor contribui la realizarea programelor de acordare a asistenţei sociale şi susţinere a invalizilor, precum şi a tinerilor inapţi de muncă.  Articolul 6 Părţile îşi vor depune efortul la elaborarea şi realizarea programelor de îmbunătăţire a situaţiei ecologice în oraşe şi alte tipuri de localităţi, îşi vor da concursul în elaborarea programelor date ale organizaţiilor de tineret.  Articolul 7 Părţile vor contribui la dezvoltarea relaţiilor între organizaţiile sportive ale ambelor state şi vor susţine dezvoltarea culturii fizice şi a sportului pentru toţi în rîndul organizaţiilor de tineret, elevi şi studenţi, desfăşurarea acţiunilor care vor avea drept scop stabilirea unui mod sănătos de viaţă a populaţiei, inclusiv a tinerilor. Formele concrete şi condiţiile de colaborare vor fi stabilite în baza acordurilor directe între partenerii interesaţi din ambele ţări.  Articolul 8 Părţile vor stimula schimbul detaşamentelor şi colectivelor studenţeşti, de tineret, al detaşamentelor de muncă, precum şi vor dezvolta sistemul turismului pentru tineret, în conformitate cu legislaţia naţională.  Articolul 9 În scopul realizării efective a articolelor prezentului Acord de către ministerele, departamentele şi organizaţiile Republicii Moldova şi ale Republicii Belarusi, pot fi elaborate şi semnate acorduri şi protocoale de activitate şi colaborare interdepartamentale, care ţin de competenţa ministerelor şi departamentelor corespunzătoare.  Articolul 10 Prezentul Acord intră în vigoare din ziua semnării. Prezentul Acord este încheiat pe un termen de 5 ani şi va fi prelungit în mod automat pe următoarele perioade de 5 ani, dacă nici una din Părţi nu va notifica în scris cealaltă Parte, cu şase luni înainte de expirarea termenului respectiv, despre intenţia sa de a-l denunţa. Întocmit la Chişinău, la 12 septembrie 1995, în două exemplare (originale), fiecare în limbile moldovenească şi belarusă, ambele texte avînd valabilitate juridică identică.   