    SMAE/2002 Внутренний номер:  360247  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   SCRISOARE Nr. 2002 от  23.12.2002    SCRISOARE*   Опубликован : 31.12.2005 
 в Tratate Internationale 
 
 Nr. 32 
    статья № : 251  EXCELENȚEI SALE DOMNULUI MICHAEL ZICKERICK, AMBASADORUL REPUBLICII FEDERALE GERMANIA ÎN REPUBLICA MOLDOVA  Excelență, Prin prezenta am onoarea de a confirma recepționarea scrisorii Excelenței voastre cu nr. WI 445 din 23 decembrie 2002, cu următorul conținut: "Domnule Ministru, am onoarea să vă propun în numele Guvernului Republicii Federale Germania, cu referire la memorandumul convorbirilor interguvernamentale privind colaborarea favorabilă dezvoltării pentru anul 2000 din 28.04.2000, precum și în aplicarea Acordului între guvernele noastre din 28 februarie 1994 privind colaborarea tehnică, următoarea înțelegere cu privire la proiectul "Sistemul Financiar Rural": 1) Guvernul Republicii Federale Germania și Guvernul Republicii Moldova promovează în comun proiectul "Sistemul Financiar Rural". 2) Scopul proiectului este îmbunătățirea aprovizionării populației rurale cu servicii financiare moderne. 3) Prestațiile Guvernului Republicii Federale Germania la acest proiect: a) El va trimite - un specialist pentru Sistemul Financiar Rural pentru  o durată de până la 30 luni/persoană, - specialiști internaționali pentru stagii cu termen scurt incluzând controlul privind evoluția proiectului, pentru sisteme asociative, consultanță juridică privind problemele cooperatiste, înființarea de întreprinderi noi și pentru alte scopuri, pentru o durată totală de până la 13 luni/persoană, - dacă este nevoie, asistenți de proiect/stagiari care vor activa în cadrul proiectului în vederea pregătirii și perfecționării conform Programului de promovare a tineretului finan\at separat de Societatea Germană de Cooperare Tehnică (GTZ) și care vor prelua sarcini speciale pentru proiect; b) va pune la dispozi\ie la fa\a locului personal autohton auxiliar și de specialitate pentru o durată totală de până la 120 luni/persoană; c) va livra bunuri materiale, în special un autoturism, bunuri pentru dotarea de birou precum și material informativ și de specialitate în valoarea totală de până la Euro 46.016, 27, - (în cuvinte: patruzeci și șase mii și șaisprezece Euro și douăzeci și șapte de cenți); d) va prelua cheltuielile pentru exploatarea și administrația legate de desfășurarea proiectului; e) este gata să organizeze - în afara proiectului - pregătirea unui număr de specialiști-parteneri din domeniul managementului financiar cooperatist care, după reîntoarcerea lor, vor lucra în cadrul proiectului și vor continua în mod independent sarcinile specialiștilor trimiți; f) va sprijini la fața locului măsuri de perfecționare și seminare pentru grupul-țintă. 4) Prestațiile Guvernului Republicii Moldova la acest proiect: a) El va pune la dispoziție personalul necesar pentru Asociațiile de Economii și împrumut (AEI); b) se va îngriji de spațiul necesar pentru casele rurale care urmează a fi înființate; c) va promova următoarele măsuri: - planificarea, coordonarea și controlul privind propria contribuție la proiectul comun, - coordonarea proiectului cu alte instituții relevante pentru realizarea proiectului și alte organizații donatoare; d) va garanta o planificare diferențiată a bugetului propriu în vederea desfășurării și continuării proiectului. 5) Contribuția de finanțare a) Guvernul Republicii Federale Germania dă Guvernului Republicii Moldova posibilitatea să primească de la Societatea Germană de Cooperare Tehnică - Deutsche Geselschaft fur Technische Zusammenarbeit (GTZ) GmbH - din Eschborn o contribuție de finanțare în valoare totală de până la 204.516,75 Euro (în cuvinte două sute patru mii și cinci sute șaisprezece Euro și șaptezeci și cinci de cenți) destinată unui fond de finanțare pentru înființarea de noi întreprinderi; b) utilizarea contribuției de finanțare, condițiile punerii la dispoziție a acesteia precum și procedura de adjudecare a comenzilor sunt cârmuite de contractul de finanțare care va fi încheiat între Societatea Germană de Cooperare Tehnică și Federația Națională a Asociațiilor de Economii și împrumut și care este supus normelor legale în vigoare în Republica Federală Germania. Alocarea contribuției de finanțare nu va avea loc, dacă contractul de finanțare corespunzător nu va fi încheiat într-un termen de opt ani de la anul alocării. Pentru suma conform literei a) termenul curge până la data de 31 decembrie 2008; c) Guvernul Republicii Moldova scutește Societatea Germană de Cooperare Tehnică de toate impozitele și alte taxe publice care sunt percepute în Republica Moldova în legătură cu încheierea și aplicarea contractului de finanțare. 6) Specialiștii trimiși vor asigura consultanța și vor sprijini specialiștii-parteneri moldoveni privind următoarele sarcini: a) elaborarea dispozițiilor legale și actelor normative privind reglementarea sistemului financiar rural; b) înființarea de noi AEI și consolidarea celor existente de către Federația Națională a Asociațiilor de Economii și împrumut sau Organizații Non-Guvernamentale (ONG) selectate în baza unui tender local; c) dezvoltarea și consolidarea serviciilor financiare rurale; d) consolidarea Asociației naționale a caselor de creditare și economii; e) promovarea înființării de întreprinderi noi în spațiul rural de către Federația Națională a Asociațiilor de Economii și împrumut sau Organizații Non-Guvernamentale (ONG) selectate în baza unui tender local. 7) Nominalizarea organizațiilor care vor realiza proiectul: a) Guvernul Republicii Federale Germania însărcinează Societatea Germană de Cooperare Tehnică - Deutsche Gesellschaft fur Technische Zusammenarbeit (GTZ) GmbH - din Eschborn cu realizarea prestațiilor sale; b) Guvernul Republicii Moldova însărcinează cu realizarea proiectului Federația Națională a Asociațiilor de Economii și împrumut; c) organele însărcinate conform literelor a) și b) vor putea stabili detaliile privind realizarea proiectului alcătuind în comun un plan operațional sau în altă manieră adecvată și, dacă va fi necesar, se vor adapta la evoluția proiectului. 8) Dacă există un acord între cele două guverne, proiectul poate fi înlocuit printr-un alt proiect, în cazul în care nu va fi îndeplinit deloc sau doar parțial. 9) în afara celor ce preced, prevederile sus-menționatului Acord din 28 februarie 1994 privind colaborarea tehnică sunt valabile și în ceea ce privește prezenta înțelegere. 10) Prezenta înțelegere va fi încheiată în limbile germană și moldovenească, amblele texte având aceeași valabilitate. Dacă Guvernul Republicii Moldova este de acord cu propunerile de la cifrele 1-10, prezenta Notă și Nota de răspuns a Excelenței Voastre, exprimând acordul Guvernului dumneavoastră, vor constitui o înțelegere între guvernele noastre care va intra în vigoare la data Notei dumneavoastră de răspuns. Primiți, domnule Ministru, asigurarea înaltei mele considerațiuni." În acest context, am onoarea de a vă informa în numele Guvernului Republicii Moldova, că Partea moldovenească acceptă propunerea Părții germane. Prin urmare, Nota menționată a Excelenței voastre și prezenta Notă de răspuns constituie o înțelegere între Guvernul Republicii Moldova și Guvernul Republicii Federale Germania cu privire la proiectul "Sistemul Financiar Rural". Primiți, domnule Ambasador, asigurarea înaltei mele considerațiuni.  Nicolae DUDĂU, Ministru 28 mai 2003   