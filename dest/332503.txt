    HCNAA04/4/2009 Внутренний номер:  332503  Varianta în limba de stat   Карточка документа   Республика Молдова   НАЦИОНАЛЬНЫЙ СОВЕТ ПО АККРЕДИТАЦИИ И АТТЕСТАЦИИ   ПОСТАНОВЛЕНИЕ Nr. 04/4 от  18.06.2009   cu privire la modificarea şi completarea Regulamentului cu privire la funcţionarea consiliilor ştiinţifice specializate şi conferirea gradelor ştiinţifice şi titlurilor ştiinţifice şi ştiinţifico-didactice în Republica Moldova  Опубликован : 30.10.2009 
 в Monitorul Oficial 
 
 Nr. 158 
    статья № : 734a
    Дата вступления в силу : 30.10.2009  În temeiul art. 104 lit. d) şi n) din Codul cu privire la ştiinţă şi inovare al Republicii Moldova nr.259-XV din 15 iulie 2004 (Monitorul Oficial al Republicii Moldova, 30.07.2004, nr.125-129, art.663), cu modificările şi completările ulterioare, Comisia de atestare a cadrelor ştiinţifice şi ştiinţifico-didactice a Consiliului Naţional pentru Acreditare şi Atestare   HOTĂRĂŞTE: 1. Se modifică şi se completează Regulamentul cu privire la funcţionarea consiliilor ştiinţifice specializate şi conferirea gradelor ştiinţifice şi titlurilor ştiinţifice şi ştiinţifico-didactice în Republica Moldova , aprobat prin Hotărîrea Comisiei de atestare a cadrelor ştiinţifice şi ştiinţifico-didactice a CNAA din 25.11.2004, proces-verbal nr.1 (Monitorul Oficial al Republicii Moldova, 18.04.2008, nr.78-79, art.239), cu modificările şi completările ulterioare, după cum urmează: 1) Punctul 4: la litera d), după cuvintele „3) lista lucrărilor ştiinţifice ale pretendentului şi copiile articolelor publicate în ediţii de profil ce stau la baza tezei de doctorat” se completează cu cuvintele „ ; 4) teza de doctorat sau doctor habilitat şi autoreferatul tezei.” 2) Punctul 15: la litera c), cuvintele „şi semnate de preşedintele şi secretarul ştiinţific ai acestuia” se exclud, iar după cuvintele „Diplomele de doctor şi doctor habilitat, atestatele de profesor cercetător, profesor universitar, conferenţiar cercetător, conferenţiar universitar, certificatele de recunoaştere şi echivalare sînt eliberate de CNAA” se introduce textul „ . Diplomele de doctor şi doctor habilitat sînt semnate de preşedintele CNAA, rectorul instituţiei de învăţămînt superior sau directorul institutului de cercetare-dezvoltare în cadrul căruia a fost organizată susţinerea publică a tezei de doctor sau doctor habilitat şi preşedintele consiliului ştiinţific specializat respectiv. Atestatele de profesor cercetător, profesor universitar, conferenţiar cercetător, conferenţiar universitar sînt semnate de preşedintele CNAA, rectorul instituţiei de învăţămînt superior sau directorul institutului de cercetare-dezvoltare care au recomandat pretendentul la titlul ştiinţific sau ştiinţifico-didactic şi secretarul ştiinţific al CNAA. Certificatele de recunoaştere şi echivalare sînt semnate de preşedintele şi secretarul ştiinţific al CNAA.” 2. Prezenta hotărîre intră în vigoare la data publicării.  PREŞEDINTELE CONSILIULUI NAŢIONAL PENTRU ACREDITARE ŞI ATESTARE                     Valeriu CANŢER Secretarul ştiinţific                                                         Gheorghe Gladchi Nr. AT-04/4, Chişinău, 18 iunie 2009.   