    PMAE/1999 Внутренний номер:  356785  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   PROTOCOL Nr. 1999 от  19.01.1992   tratativelor dintre Delegaţia Guvernamentală a Republicii Moldova şi  Delegaţia Guvernamentală comercial-economică a Republicii Populare Chineze*  Опубликован : 01.01.1999 
 в Tratate Internationale 
 
 Nr. 18 
    статья № : 270  * 	Semnat la Chişinău, la 19 ianuarie 1992. Între 16 şi 19 ianuarie 1992 au avut loc tratativele între Delegaţia Guvernamentală a Republicii Moldova şi Delegaţia Guvernamentală comercial-economică a Republicii Populare Chineze. Delegaţia Guvernamentală comercial-economică a Republicii Populare Chineze a fost condusă de dl Liu Şaniţzai - consilier al Ministrului Relaţiilor Economice Externe şi al Comerţului Exterior al Republicii Populare Chineze. Delegaţia Guvernamentală a Republicii Moldova a fost condusă de dl Constantin Tampiza, ministrul economiei naţionale al Republicii Moldova. Listele cu componenţa delegaţiilor se anexează la prezentul protocol. În timpul aflării în Republica Moldova Delegaţia Guvernamentală a Republicii Populare Chineze a fost primită de dl Valeriu Muravschi, Prim-ministru al Republicii Moldova. Domnul Liu Şaniţzai, consilier al Ministrului Relaţiilor Economice Externe şi al Comerţului Exterior, a transmis dlui Valeriu Muravschi, Prim-ministru al Republicii Moldova, salutări din partea dlui Li Pen, Premier al Consiliului de Stat al Republicii Populare Chineze. Dl Valeriu Muravschi, Prim-ministru al Republicii Moldova, l-a rugat pe dl Liu Şaniţzai să-i transmită salutări dlui Li Pen, Premier al Consiliului de Stat al Republicii Populare Chineze. Întîlnirea a decurs într-o atmosferă caldă şi prietenească. Ambele părţi şi-au exprimat dorinţa şi interesul de a dezvolta în continuare şi a aprofunda colaborarea comercial-economică reciprocă. În cadrul tratativelor a fost coordonat şi semnat textul Acordului comercial-economic dintre Guvernul Republicii Populare Chineze şi Guvernul Republicii Moldova. Părţile au convenit asupra următoarelor: 1) Cu privire la trimiterea reprezentanţilor comerciali ai celor două ţări, respectiv la Beijing şi Chişinău, şi acordarea privilegiilor şi imunităţilor diplomatice pentru aceştia. 2) Cu privire la elaborarea şi semnarea documentelor respective privind problemele protecţiei investiţiilor străine, evitării impunerii duble, modului tehnic de efectuare a operaţiilor bancare, organizării transportului. 3) Cu privire la următoarele direcţii prioritare de colaborare: - organizarea comerţului reciproc avantajos; - dezvoltarea relaţiilor de cooperare; - crearea unor societăţi comune şi întreprinderi mixte; - organizarea expoziţiilor şi tîrgurilor industrial-comerciale. 4) Şeful Delegaţiei Guvernamentale comercial-economice a Republicii Populare Chineze dl Liu Şaniţzai a făcut invitaţie Guvernului Republicii Moldova să trimită în Republica Populară Chineză o delegaţie guvernamentală comercial-economică în orice timp comod pentru ea. Invitaţia a fost primită cu satisfacţie.  Componenţa Delegaţiei Guvernamentale a Republicii Moldova 1. TAMPIZA C.A.		- viceprim-ministru, ministrul economiei naţionale al Republicii Moldova 2. CHEPTINE A.I.		- viceministru al economiei naţionale a Republicii Moldova 3. STRATULAT V.M.	- directorul Departamentului pentru Relaţiile Economice Externe al Ministerului Economiei Naţionale al Republicii Moldova 4. ATAMANIUC L.P.	- şef interimar al secţiei pentru colaborarea internaţională a Ministerului Afacerilor Externe al Republicii Moldova 5. COJUHARI Iu.V.	- locţiitor al şefului Departamentului pentru Relaţiile Economice Externe al Ministerului Economiei Naţionale al Republicii Moldova 6. BURUNCIUC L.L.	- director organizator - şeful direcţiei relaţii economice externe a Băncii Naţionale a Moldovei 7. MAMRAI I.E.		- director al asociaţiei de producţie “Moldmebeliprom” 8. BÎCOV G.A.		- directorul fabricii în stadiu de construcţie pentru producerea tricotajelor din or. Rezina  Componenţa Delegaţiei Guvernamentale comercial-economice  a Republicii Populare Chineze 1. Liu Şaniţzai		- consilierul ministrului relaţiilor economice externe şi al comerţului extern al Republicii Populare Chineze 2. Tun Ţzămini		- locţiitor al şefului de direcţie al M.R.E.E. şi C.E. al R.P.C. 3. Siui Dăfăn		- locţiitor al şefului de direcţie al M.R.E.E. şi C.E. al R.P.C. 4. Ţzini Ţziţi		- şef de secţie al M.R.E.E. şi C.E. al R.P.C. 5. Gao Siiuni		- primul secretar comercial al Ambasadei R.P.C. în Federaţia Rusă 6. Van Ţzinpin		- colaborator al M.R.E.E. şi C.E. al R.P.C. 7. Cijan Di			- secretarul doi comercial al Ambasadei R.P.C. în Federaţia Rusă 8. Li Cijidun		- colaborator al direcţiei ţărilor Europei al M.R.E.E. şi C.E. al R.P.C.   