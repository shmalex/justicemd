    HCNAA05/2/2009 Внутренний номер:  332504  Varianta în limba de stat   Карточка документа   Республика Молдова   НАЦИОНАЛЬНЫЙ СОВЕТ ПО АККРЕДИТАЦИИ И АТТЕСТАЦИИ   ПОСТАНОВЛЕНИЕ Nr. 05/2 от  01.10.2009   cu privire la modificarea şi completarea Regulamentului cu privire la funcţionarea consiliilor ştiinţifice specializate şi conferirea gradelor ştiinţifice şi titlurilor ştiinţifice şi ştiinţifico-didactice în Republica Moldova  Опубликован : 30.10.2009 
 в Monitorul Oficial 
 
 Nr. 158 
    статья № : 734b  În temeiul art. 104 lit. a) şi n) din Codul cu privire la ştiinţă şi inovare al Republicii Moldova nr.259-XV din 15 iulie 2004 (Monitorul Oficial al Republicii Moldova, 30.07.2004, nr.125-129, art.663), cu modificările şi completările ulterioare, Comisia de atestare a cadrelor ştiinţifice şi ştiinţifico-didactice a Consiliului Naţional pentru Acreditare şi Atestare   HOTĂRĂŞTE: 1. Se modifică şi se completează Regulamentul cu privire la funcţionarea consiliilor ştiinţifice specializate şi conferirea gradelor ştiinţifice şi titlurilor ştiinţifice şi ştiinţifico-didactice în Republica Moldova , aprobat prin Hotărîrea Comisiei de atestare a cadrelor ştiinţifice şi ştiinţifico-didactice a CNAA din 25.11.2004, proces-verbal nr.1 (Monitorul Oficial al Republicii Moldova, 18.04.2008, nr.78-79, art.239), cu modificările şi completările ulterioare, după cum urmează: 1) Punctul 8: la litera a), după cuvintele „Temele tezelor de doctorat şi doctor habilitat” se introduc cuvintele „(elaborate prin studii de doctorat, postdoctorat sau de sine stătător în unităţi de cercetare acreditate)”, cuvintele „sînt aprobate de consiliile ştiinţifice sau senatele organizaţiilor / instituţiilor acreditate” se substituie cu cuvintele „sînt aprobate de consiliile ştiinţifice sau senatele organizaţiilor / instituţiilor cu activitate de doctorat la specialităţile respective şi acreditate la profilurile de cercetare corespunzătoare”, iar după cuvintele „cu cel puţin un an înainte de susţinerea tezei” se completează cu textul „ .Temele tezelor de doctorat şi doctor habilitat aprobate de consiliile ştiinţifice sau senatele universitare sînt prezentate la CNAA spre confirmare. Temele tezelor de doctorat şi doctor habilitat acceptate şi confirmate prin hotărîrea Comisiei de atestare a cadrelor ştiinţifice şi ştiinţifico-didactice se plasează pe site-ul CNAA.”; se completează cu litera b) cu următorul cuprins: „b) Tezele de doctorat şi doctor habilitat se elaborează de sine stătător în temeiul prevederilor Concepţiei politicii de pregătire a cadrelor ştiinţifice şi ştiinţifico-didactice, aprobată prin Hotărîrea Guvernului nr. 482 din 23 aprilie 2003. Elaborarea tezelor de doctorat şi doctor habilitat de sine stătător se admite în exclusivitate pentru cadrele ştiinţifice sau ştiinţifico-didactice titulare ale instituţiilor organizatoare de doctorat şi acreditate la profilurile de cercetare corespunzătoare. Procedura aprobării temelor de cercetare şi conducătorilor / consultanţilor ştiinţifici este similară celei stabilite pentru instruirea prin doctorat şi postdoctorat. Persoanele care solicită elaborarea  tezelor de doctorat de sine stătător sînt obligate: să prezinte la aprobarea temei şi conducătorului / consultantului ştiinţific planul desfăşurat al tezei preconizate cu avizul laboratorului / catedrei unde va fi elaborată teza; să dispună de publicaţii la temă în volum de 1/2 din cerinţele CNAA faţă de tezele de doctorat. Persoanele care elaborează tezele de doctorat de sine stătător sînt obligate să realizeze integral programul de studii preconizat pentru doctorat. La aprobarea temelor tezelor de doctor habilitat elaborate de sine stătător, solicitanţii prezintă planul desfăşurat al conţinutului tezei şi avize (unul intern şi altul extern), care confirmă realizarea a cel puţin 2/3 din volumul programului de cercetare preconizat la tema tezei, inclusiv  lucrările ştiinţifice publicate în reviste cu recenzenţi în volum de 2/3 din cerinţele CNAA faţă de tezele de doctor habilitat.”; literele b), c), d) şi e) devin respectiv literele c), d) e) şi f). 2) Punctul 9: litera g) va avea următorul cuprins: „g) la prezentarea tezei de doctorat pretendentul trebuie să dispună de cel puţin 5 lucrări ştiinţifice publicate la tema tezei, inclusiv: • 2 articole  de fond (fiecare de cel puţin 0,5 c.a.) în reviste ştiinţifice cu recenzenţi (din lista revistelor internaţionale cotate ISI, revistelor din străinătate recunoscute şi revistelor din Registrul naţional al revistelor ştiinţifice), copiile lor fiind prezentate la CNAA la solicitarea formării consiliului ştiinţific specializat; • 2 publicaţii fără coautori; • 1-2 comunicări la foruri ştiinţifice de specialitate, inclusiv unul internaţional. Volumul total al publicaţiilor ştiinţifice – cel puţin 3 c.a. Teza de doctor habilitat trebuie să aibă la bază cel puţin 20 de lucrări ştiinţifice la tema acesteia, publicate după susţinerea tezei de doctor, inclusiv: • monografie monoautor de cel puţin 8 c.a. sau 2 monografii cu mai mulţi autori de cel puţin 8 c.a. fiecare şi/sau 1 articol de sinteză (cel puţin 1,0 c.a.) în revistă ştiinţifică internaţională cotată ISI sau 2 articole de sinteză (fiecare de cel puţin 1,0 c.a.) în reviste naţionale de tipul A, B sau 3 articole de sinteză (fiecare de cel puţin 1,0 c.a.) în reviste naţionale de tipul C. Monografiile trebuie să fie recomandate spre editare de consiliile ştiinţifice sau senatele instituţiilor acreditate la profilurile de cercetare corespunzătoare; • cel puţin 8 articole (fiecare de cel puţin 0,5 c.a.) publicate în reviste ştiinţifice cu recenzenţi din listele revistelor internaţionale cotate ISI, revistelor din străinătate recunoscute şi revistelor din Registrul naţional al revistelor ştiinţifice (copiile se prezintă la CNAA la solicitarea formării consiliului ştiinţific specializat); •    5 articole fără coautori; •    cel puţin 5 comunicări la foruri ştiinţifice internaţionale de specialitate publicate, dintre care 1 raport în şedinţa plenară şi 2 rapoarte monoautor. Volumul total al publicaţiilor ştiinţifice – cel puţin 15 c.a.” 2. Prezenta hotărîre intră în vigoare la data publicării cu excepţia subpunctului 2), care va intra în vigoare de la 1 decembrie 2009.  PREŞEDINTELE CONSILIULUI NAŢIONAL PENTRU ACREDITARE ŞI ATESTARE                           Valeriu CANŢER Secretarul ştiinţific                                                                Gheorghe Gladchi Nr. AT-05/2, Chişinău, 1 octombrie 2009.   