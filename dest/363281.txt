    MMAEIE/2003 Внутренний номер:  363281  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ И ЕВРОПЕЙСКОЙ ИНТЕГРАЦИИ   MEMORANDUM Nr. 2003 от  20.02.2003   PRIVIND COOPERAREA ÎN DOMENIUL ASIGURĂRII CU PENSII ŞI ALTE ACTIVITĂŢI  PROFESIONALE CONEXE ÎNTRE CASA NAŢIONALĂ DE ASIGURĂRI SOCIALE A REPUBLICII MOLDOVA ŞI ADMINISTRAŢIA CENTRALĂ DE ASIGURĂRI NAŢIONALE CU PENSII A REPUBLICII UNGARE  Опубликован : 30.12.2006 
 в Tratate Internationale 
 
 Nr. 34 
    статья № : 472
    Дата вступления в силу : 20.02.2003  __________________________________ *Întocmit la Budapesta la 20 februarie 2003. În vigoare din 20 februarie 2003. Casa Naţională de Asigurări Sociale a Republicii Moldova  şi Administraţia Centrală de Asigurări Naţionale cu Pensii a Republicii Ungare , denumite în continuare “Părţi”, dorind să dezvolte şi să consolideze relaţiile de colaborare în  domeniul asigurării sociale şi asigurărilor  cu  pensii, precum şi luând decizia de a promova o colaborare bilaterală, au convenit asupra celor ce urmează:  Articolul 1 Părţile  vor  face  schimb de informaţie  şi  experienţă privitor   la   cadrul  legislativ  naţional  în   domeniul asigurării cu pensii.  Articolul 2  Părţile de asemenea vor face schimb de experienţă în următoarele domenii legate de asigurarea cu pensii sau care fac parte din scopul activităţilor Părţilor: a) dezvoltarea  politicii de securitate socială b) prognozarea unor programe şi idei de securitate socială pe termen lung şi scurt.  Articolul 3 Părţile  vor  face  schimb de informaţie în domeniile organizării, administrării şi sistemelor informaţionale de securitate socială, inclusiv la diverse nivele de administrare a acestora.  Articolul 4 Întâlnirile de lucru şi vizitele de studii vor avea loc în ambele ţări potrivit înţelegerii prealabile.  Articolul 5 Programul  de  consultări, componenţa delegaţiilor, precum şi  data  concretă  vor fi stabilite  de  către serviciile relaţii externe competente ale Părţilor.  Articolul 6  Părţile convin că  vor  suporta  de sine stătător  cheltuielile de călătorie, asigurare şi sejur pentru membrii delegaţiei lor.  Articolul 7 Programul  de lucru,  asigurarea lectorilor, locul negocierilor şi interpretul vor fi organizate de partea primitoare.  Articolul 8 Prezentul  Memorandum  intră  în  vigoare la data semnării şi îşi încetează valabilitatea în a 60 zi de la denunţare de către una din Părţi. Întocmit la  Budapesta  la  20  februarie  2003, în două exemplare  originale,  fiecare   în  limbile  moldovenească, maghiară şi engleză, toate textele fiind egal autentice. Orice divergenţe  de  interpretare  şi aplicare  a prevederilor prezentului Memorandum vor fi soluţionate de către Părţi în conformitate cu scopurile acestuia, textul în limba engleză fiind cel de referinţă. Pentru                                                          						Pentru Casa Naţională de Asigurări		                         Administraţia Centrală de Sociale a Republicii Moldova                       		Asigurări Naţionale cu Pensii a Republicii Ungare  Tamara Şumscaia  Gabor Barat  Preşedinte                                                    				Director general   