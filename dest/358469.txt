    AMAE/1995 Внутренний номер:  358469  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   СОГЛАШЕНИЕ Nr. 1995 от  29.08.1995   DE COLABORARE ÎNTRE MINISTERUL SĂNĂTĂŢII AL REPUBLICII MOLDOVA ŞI MINISTERUL SĂNĂTĂŢII AL UCRAINEI ÎN DOMENIUL MEDICINEI ŞI OCROTIRII SĂNĂTĂŢII PE ANII 1995—1996  Опубликован : 30.12.1999 
 в Tratate Internationale 
 
 Nr. 22 
    статья № : 219
    Дата вступления в силу : 29.08.1995  ___________________ *Semnat la Chișinău, la 29 august 1995. În vigoare din ziua semnării.  Ministerul Sănătăţii al Republicii Moldova şi Ministerul Sănătăţii al Ucrainei, denumite în continuare "Părţi",  reieşind din suveranitatea statelor şi existenţa legăturilor tradiţionale stabilite între ele în domeniul medicinei şi ocrotirii sănătăţii,  luând  în considerare , de asemenea, interesul reciproc al ambelor Părţi de a dezvolta în continuare colaborarea reciproc avantajoasă şi bazată pe drepturi egale, stabilă şi pe un termen lung,  au încheiat următorul Acord:  Articolul 1 Părţile, ţinând cont de trecerea la relaţiile economiei de piaţă, vor contribui la extinderea legaturilor directe dintre instituţiile de ocrotire a sănătăţii, ştiinţifice şi alte organizaţii şi instituţii, denumite în continuare organizaţii de colaborare.  Articolul 2 Părţile au convenit să dezvolte colaborarea reciproc avantajoasă în următoarele domenii ale ocrotirii sănătăţii şi ştiinţei medicale: —	acordarea  asistenţei de specialitate copiilor şi maturilor; —	protecţia mediului ambiant; —	farmaceutica şi tehnica medicală; —	pregătirea cadrelor ştiinţifice şi medicale; —	realizarea în comun a cercetărilor ştiinţifice; —	crearea sistemelor analitico-informaţionale în domeniul ocrotirii sănătăţii; —	economia ocrotirii sănătăţii şi ştiinţa medicală; —	schimbul operativ de informaţii care prezintă interes reciproc în cazul unor situaţii excepţionale; —	tratamentul balneo-sanatorial; —	medicina ce ţine de radiaţie.  Articolul 3 Părţile consideră nostrificate diplomele instituţiilor de învăţământ supe-rior şi mediu de specialitate ale ambelor state.  Articolul 4 Legăturile de colaborare dintre organizaţii se vor efectua în baza contractelor directe, care sunt conforme legislaţiilor ambelor ţări şi urmează a fi coordonate de ministerele sănătăţii ale ambelor Părţi. Organizaţiile de colaborare poartă răspundere juridică şi economică pentru onorarea angajamentelor contractuale. Organizaţiile interesate, în baza înţelegerii reciproce, semnează contractele sus-numite, care decurg din programul de colaborare (articolul 2 al acordului).  Articolul 5 Părţile au convenit să efectueze practica de consultare şi tratament al bolnavilor pe bază comercială, cu excepţia cazurilor de urgenţe medicale, şi să recurgă la decontări avantajoase la preţuri contractuale sau în baza listelor de plăţi în vigoare, accesibile Părţilor.  Articolul 6 Părţile au convenit să nu aplice restricţii la încheierea înţelegerilor între organizaţiile de colaborare la prestarea serviciilor, cu excepţia celor care sunt limitate de state.  Articolul 7 Din partea Ministerului Sănătăţii al Republicii Moldova şi Ministerului Sănătăţii al Ucrainei, la colaborarea curativ-consultativă, ştiinţifică şi alte genuri de colaborare vor participa instituţii de ocrotire a sănătăţii, de cercetări ştiinţifice şi alte instituţii subordonate acestor ministere.  Articolul 8 Colaborarea bilaterală dintre state, conform articolului 2 al prezentului Acord, se va face pe bază comercială prin trimiterea reciprocă de bolnavi la centrele medicale specializate pentru consultări şi tratament, efectuarea cercetărilor ştiinţifice comune, a consultaţiilor reciproce, a schimbului de specialişti şi informaţie tehnico-medicală, elaborării materialelor metodice privind implementarea noilor metode de diagnosticare şi tratament în anumite domenii de ocrotire a sănătăţii, organizării simpozioanelor, publicării de monografii şi articole, perfectării brevetelor comune şi altor genuri de colaborare asupra cărora se va ajunge la o înţelegere. Modul de realizare a articolelor 2 şi 8 urmează a fi stabilit printr-un acord special.  Articolul 9 Părţile îşi vor comunica reciproc planurile de organizare a congreselor, conferinţelor şi a altor asemenea acţiuni. La solicitarea societăţilor ştiinţifice şi medicale, a altor organizaţii din ambele state, se va acorda sprijin la primirea specialiştilor participanţi la aceste acţiuni.  Articolul 10 Părţile au căzut de acord să asigure în cazuri extremale o asistenţă reciprocă consultativ-curativă de urgenţă.  Articolul 11 Părţile desfăşoară în comun munca de optimizare a planurilor de studii şi a programelor pentru instituţiile de învăţământ superior şi mediu de specialitate, stabilind legături directe între ele, precum şi organizează schimbul de studenţi şi elevi pe bază de contract.  Articolul 12 Părţile oferă posibilitatea de a perfecţiona cadrele medicale didactice şi ştiinţifice în instituţiile subordonate prin acordarea de foi la ciclurile existente, inclusiv stagierea lor la locurile de muncă pe bază comercială în corespundere cu listele de plăţi în vigoare sau la preţuri contractuale accesibile ambelor Părţi.  Articolul 13 Părţile stabilesc legături de creaţie directe între serviciile sanitaro-epidemiologice republicane ale Ucrainei şi Moldovei, organizează pentru lucrătorii sanepidurilor Ucrainei şi Moldovei cursuri de informare şi stagiere, desfăşurate de instituţiile de cercetări ştiinţifice şi sanepidurile republicane, fac schimb de experienţă în perfecţionarea activităţii serviciilor sanepidului.  Articolul 14 Prezentul Acord poate fi modificat sau completat la decizia Părţilor şi aceste modificări se vor perfecta ca un supliment la Acord, semnat de împuterniciţii Părţilor.  Articolul 15 Părţile au convenit să aducă în corespundere cu prezentul Acord toate contractele, care au fost încheiate între organizaţiile de colaborare ale Părţilor.  Articolul 16 Termenul de acţiune a prezentului Acord se prelungeşte în mod automat pentru următorul an, dacă nici una dintre Părţi nu notifică cealaltă Parte, cu şase luni înainte de expirarea termenului de valabilitate, despre intenţia sa de a denunţa prezentul Acord.  Articolul 17 Prezentul Acord intră în vigoare din ziua semnării lui.  Semnat la Chişinău, la 29 august 1995, în câte două exemplare, în limbile moldovenească, ucraineană şi rusă, toate textele fiind identice. În cazul diferendelor de interpretare a prevederilor prezentului Acord textul de referinţă va fi cel în limba rusă.   