    AMAE/1992 Внутренний номер:  357659  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   СОГЛАШЕНИЕ Nr. 1992 от  13.11.1992   ÎNTRE GUVERNUL REPUBLICII MOLDOVA ŞI GUVERNUL FEDERAŢIEI RUSE CU PRIVIRE LA CONDIŢIILE RETRAGERII REGIMENTULUI 2 PONTOANE ŞI PODURI PE TERITORIUL FEDERAŢIEI RUSE*  Опубликован : 01.12.1999 
 в Tratate Internationale 
 
 Nr. 21 
    статья № : 16
    Дата вступления в силу : 13.11.1992  ______________ *Semnat  la Moscova, la 13 noiembrie 1992. În vigoare din ziua semnării  Guvernul Republicii Moldova şi Guvernul Federaţiei Ruse, denumite în continuare "Părţi",  au convenit asupra următoarelor:  Articolul 1 Partea rusă se obligă să înfăptuiască scoaterea regimentului 2 pontoane şi poduri (în continuare Reg. 2 p/p) în complet efectiv de luptă pe teritoriul Federaţiei Ruse în termene ce nu vor depăşi patru luni din ziua intrării în vigoare a prezentului Acord, ţinându-se cont de dispoziţiile art. 3 al prezentului Acord.  Articolul 2 Partea  moldovenească: —	va asigura condiţiile necesare scoaterii Reg. 2 p/p în    complet efectiv de luptă, cu armamentul, tehnica militară, muniţiile, bunurile şi  mijloacele tehnico-materiale; —	va respecta starea de drept a Reg. 2 p/p, a persoanelor din efectivul acestuia, a membrilor familiilor acestor persoane şi se va abţine de oricare acţiuni,  care  ar  complica  realizarea   de  către  Reg.   2  p/p a  drepturilor  şi obligaţiunilor  sale, va  lua măsuri  pentru preîntâmpinarea  acţiunilor  ilicite faţă de regiment, persoanele din efectivul lui şi membrii familiilor acestora; - până la încheierea scoaterii Reg. 2 p/p va asigura subunităţile, care urmează a fi scoase, cu alimente, apă, energie electrică şi termică, cu mijloace de comunicaţii, servicii poştale şi alte servicii, în conformitate cu ordinea existentă; —	va asigura  scoaterea  fără impedimente  şi  fără  taxe  de pe  teritoriul Republicii Moldova a armamentului, tehnicii militare, bunurilor şi mijloacelor tehnico-materiale ale Reg. 2 p/p, a lucrurilor personale, averii militarilor şi membrilor familiilor lor, care pleacă în  Federaţia Rusă, în conformitate cu declaraţia de vamă; —	va oferi în mod gratuit staţii de cale ferată, instalaţiile de încărcare, utilajele şi materialele de fixare necesare încărcării eşaloanelor militare ale Reg 2 p/p.  Articolul 3 Părţile, în termene cât mai restrânse, vor iniţia negocieri cu Ucraina referitoare la transportul în tranzit a Reg. 2 p/p cu transport de cale ferată şi auto şi cu privire la asigurarea transportului de cale ferată cu mijloace rulante. Achitarea cheltuielilor, ce ţin de transportul Reg. 2 p/p cu mijloace de transport auto şi de cale ferată, se va înfăptui de către Federaţia Rusă.  Articolul 4 Reg. 2 p/p, până la încheierea scoaterii, persoanele din efectivul lui şi membrii familiilor acestor persoane vor respecta suveranitatea şi legislaţia în vigoare a Republicii Moldova şi nu vor admite acte de amestec în afacerile interne ale Republicii Moldova.  Articolul 5 Părţile confirmă drepturile militarilor, muncitorilor şi funcţionarilor Reg. 2 p/p, al membrilor familiilor acestora la alegerea liberă a locului serviciului de viitor, de muncă şi domiciliu.  Articolul 6 Fondurile locativ, de cazarmă şi de serviciu, parcurile tehnice cu utilaj staţionar, depozitele cu utilajele lor se transmit Ministerului Apărării al Republicii Moldova la prezenţă şi în starea efectivă.  Articolul 7 Pe teritoriul Federaţiei Ruse se vor scoate armamentul, tehnica militară, muniţiile, bunurile şi mijloacele tehnico-materiale ale Reg. 2 p/p în conformitate cu Lista I din Anexa care este parte integrantă a prezentului Acord. Republicii Moldova i se transmite tehnica în conformitate cu Lista II din Anexa care este parte integrantă a prezentului Acord.  Articolul 8 În cazul în care va fi încheiat Acordul cu privire la scoaterea brigăzii 237 pionieri şi a brigăzii 240 pontoane şi poduri, Republicii Moldova i se va transmite tehnica în conformitate cu Lista III din Anexa care este parte integrantă a prezentului Acord.  Articolul 9 Toate problemele litigioase vor fi soluţionate de Comisia mixtă constând din şase persoane (câte 3 persoane de fiecare Parte). Comisia este învestită cu dreptul de a angaja, în calitate de experţi, numărul necesar de specialişti din partea fiecărei Părţi.  Articolul 10 Acordul intră în vigoare din ziua semnării şi va acţiona până la încheierea scoaterii Reg. 2 p/p de pe teritoriul Republicii Moldova şi încheierea realizării de către Părţi a altor obligaţiuni, ce derivă din prezentul Acord.  Făcut la Moscova, la 13 noiembrie 1992, în două exemplare, ambele în limba rusă, fiecare text având egală valoare juridică.   