    DCCA68/2007 Внутренний номер:  326078  Varianta în limba de stat   Карточка документа   Республика Молдова   КООРДИНАЦИОННЫЙ СОВЕТ ПО ТЕЛЕВИДЕНИЮ И РАДИО   РЕШЕНИЕ Nr. 68 от  23.05.2007    cu privire la difuzarea blocurilor de ştiri de către M1,    Radio Moldova, NIT în perioadadesfăşurării campaniei  electorale la alegerile locale generale din 3 iunie 2007     Опубликован : 01.06.2007 
 в Monitorul Oficial 
 
 Nr. 74-77 
    статья № : 361c   La 18, 21, 22 mai 2007 CCA a monitorizat programele de ştiri ale mai multor posturi radio-TV, inclusiv M 1, Radio Moldova, NIT, şi a constatat că acestea au încălcat următoarele prevederi ale Codului audiovizualului nr. 260-XVI din 27.07.2007: Art. 7, punct 1 - “În spiritul respectării libertăţilor şi a drepturilor fundamentale ale omului, prin transmisia şi retransmisia serviciilor de programe se realizează şi se asigură pluralismul politic şi social, diversitatea culturală, lingvistică şi religioasă, informarea, educarea şi divertismentul publicului”; Art.  7, punct 4, alineat c- “Pentru a asigura în cadrul emisiunilor informative ale radiodifuzorilor respectarea principiilor echilibrului social-politic, echidistanţei şi obiectivităţii, aceştia vor plasa fiecare ştire astfel încît în cazul subiectelor ce vizează situaţii de conflict, să se respecte principiul de informare din mai multe surse; Art. 10, punct 1- “În Republica Moldova, dreptul la informare completă, obiectivă şi veridică, dreptul la libera exprimare a opiniilor şi dreptul la libera comunicare a informaţiilor prin intermediul mijloacelor de radiodifuziune şi televiziune sînt garantate de lege”; Art. 10, punct 5- “Radiodifuzorii sînt obligaţi să asigure obiectivitatea informării consumatorului de programe, favorizînd libera formare a opiniilor”.  În temeiul monitorizărilor, dezbaterilor publice şi în calitatea sa de garant al apărării interesului public în domeniul comunicării audiovizuale pe principii democratice şi a drepturilor consumatorului de programe, a cărui obligaţiune este asigurarea supravegherii respectării exprimării pluraliste de idei şi de opinii în cadrul programelor transmise de radiodifuzorii aflaţi sub jurisdicţia Republicii Moldova ( Art. 41, punct 1, alineat a ), Consiliul Coordonator al Audiovizualului       DECIDE:       Art. 1. Pentru lipsă de pluralism politic şi social, nerespectarea principiilor echilibrului social-politic, echidistanţei, principiului de informare din mai multe surse în perioada desfăşurării campaniei electorale la alegerile locale generale din 3 iunie 2007 IPNA Compania “Teleradio-Moldova”  se avertizează public .    Art. 2. Pentru lipsă de pluralism politic şi social, nerespectarea principiilor echilibrului social-politic, echidistanţei, principiului de informare din mai multe surse în perioada desfăşurării campaniei electorale la alegerile locale generale din 3 iunie 2007 compania NIT se avertizează public.    Art. 3. IPNA Compania “Teleradio-Moldova”, NIT sînt somate ca în termen de 7 zile să-şi modifice programele de ştiri în corespundere cu rigorile Codului audiovizualului nr. 260-XVI din 27.07.2007.    Art. 4. Controlul asupra executării prezentei Decizii este asigurat de Direcţia Monitorizare (dl Bîrsa A.).           Preşedintele Consiliului    Coordonator al Audiovizualului      Corneliu MIHALACHE        Secretar     Constantin BÎRCĂ        Nr. 68. Chişinău, 23 mai 2007.     