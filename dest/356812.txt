    PMAE/1999 Внутренний номер:  356812  Varianta în limba de stat   Карточка документа   Республика Молдова   МИНИСТЕРСТВО ИНОСТРАННЫХ ДЕЛ   PROTOCOL Nr. 1999 от  31.03.1992   referitor la realizarea Acordului cu privire la colaborarea În domeniul Învăţămîntului şi Ştiinţei între Ministerul Ştiinţei şi Învăţămîntului al Republicii Moldova şi Ministerul Învăţămîntului Public al Republicii Azerbaidjan*  Опубликован : 01.01.1999 
 в Tratate Internationale 
 
 Nr. 18 
    статья № : 26
    Дата вступления в силу : 31.03.1992  * 	Semnat la Baku, la 31 martie 1992. În vigoare din ziua semnării. Întemeindu-se pe Acordul cu privire la colaborare, semnat la 31 martie 1992 la Baku, Părţile convin asupra înfăptuirii următoarelor acţiuni pe parcursul anului de studii 1992-1993: 1. Se va înfăptui înmatricularea, pe bază de paritate, în universităţi (sau alte instituţii de învăţămînt superior) ale Părţilor a cîte 10 studenţi la specialităţile determinate de fiecare Parte, asigurîndu-se bursa şi cazarea de către Partea primitoare, în conformitate cu normativele în vigoare în ţara respectivă. 2. Colegiul Economico-Financiar înmatriculează un grup nu mai mare de 15 studenţi absolvenţi ai şcolilor medii de naţionalitate găgăuză, cu pension complet. Partea moldovenească este gata să admită la studii în colegiile Republicii Moldova un număr egal de absolvenţi ai claselor a VIII-IX  (cu ciclu de studii de cinci ani). 3. Părţile vor asigura creşterea gradului de calificare al pedagogilor instituţiilor de învăţămînt de grad diferit cu pension complet (în afara cheltuielilor de călătorie) cu durată totală de 15 luni. 4. Părţile vor primi o delegaţie din 5 persoane a altei Părţi pentru un termen de 7 zile cu pension complet (în afara cheltuielilor de călătorie) în scopul schimbului de experienţă. 5. Părţile vor înfăptui schimb reciproc de documente şi acte normative din domeniul învăţămăntului (atît aprobate, cît şi în formă de proiect). 6. Părţile se vor informa reciproc asupra conferinţelor ştiinţifice, ştiinţifico-metodice, simpozioanelor, consfătuirilor, seminarelor etc., care se proiectează şi care vor ţine de domeniile învăţămîntului şi ştiinţei, unde vor fi invitaţi specialişti şi studenţi ai altei Părţi. 7. Părţile vor realiza schimb reciproc de informaţie referitoare la consiliile ştiinţifice specializate, şcolile ştiinţifice şi posibilităţile admiterilor la doctorantură, aspirantură, precum şi stagiere ştiinţifică a candidaţilor celeilalte Părţi. 8. Părţile convin asupra schimbului cu un lector pentru ţinerea cursurilor (stabilite de partea primitoare) pentru un termen de două luni. Partea trimiţătoare îi va păstra lectorului salariul la locul de muncă de bază, iar partea primitoare îi va stabili remuneraţia în conformitate cu postul pe care i-l va oferi şi îl va asigura cu spaţiu locativ. Cheltuielile de călătorie vor reveni părţii trimiţătoare. 9. Părţile convin să opereze consultări reciproce referitoare la depistarea problemelor, care au însemnătate ştiinţifico-practică pentru ambele Părţi, urmînd să fie elaborate mai apoi programe comune de realizare. 10. Părţile vor asigura primirea în timpul vacanţei de vară a cîte o grupă de elevi constînd din 25-30 copii ai altei Părţi în scopul familiarizării lor  cu viaţa semenilor lor, cu locurile şi rarităţile istorice, cu obiceiurile şi tradiţiile popoarelor lor. Semnat la Baku, la 31 martie 1992, în două exemplare originale, în limbile azerbaidjană, română şi rusă.   