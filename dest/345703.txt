    HSM101/1987 Внутренний номер:  345703  Varianta în limba de stat   Карточка документа   Республика Молдова   ВЕРХОВНЫЙ СОВЕТ МОЛДАВСКОЙ ССР   ПОСТАНОВЛЕНИЕ Nr. 101 от  16.03.1987   Cu privire la crearea Societăţii benevole agricole moldoveneşti şi la aprobarea schemei de repartizare teritorială a livezilor colective în RSS Moldovenească  Опубликован : 20.03.1987 
 в Monitorul Oficial 
 
 Nr. 3 
    статья № : 47   (Extras) În scopul dezvoltării în continuare a gospodăriilor auxiliare individuale ale cetăţenilor şi perfecţionării pomiculturii şi legumiculturii colective, apiculturii colective şi creşterii în colectiv a epurilor de casă în republică Sovietul Miniştrilor al RSS Moldoveneşti şi Consiliul republican  al sindicatelor din Moldova hotărăsc: 1.	A considera drept raţional crearea Societăţii benevole agricole moldoveneşti. A pune în seama Comitetului de Stat pentru complexul agroindustrial al RSS Moldoveneşti chestiunii conducerii generale a Societăţii benevole agricole moldoveneşti. 2. A considera drept sarcini principale ale societăţii benevole agricole moldoveneşti: Conducerea şi controlul asupra activităţii societăţilor benevole agricole raionale şi orăşeneşti din RSS Moldovenească; Acordarea de ajutor pe toate căile la dezvoltarea gospodăriilor auxiliare individuale ale cetăţenilor, a pomiculturii şi legumiculturii colectivii în scopul sporirii producţiei agricole şi realizării ei întreprinderilor şi organizaţiilor de stat şi cooperatiste; Acordarea de ajutor metodic şi practic, a diferitelor servicii membrilor societăţii în deservirea veterinară şi agronomică la procurarea vitelor şi păsărilor domestice tinere, a soiurilor foarte productive de seminţe şi de material săditor de culturi agricole, a îngrăşămintelor, a mijloacelor de protecţie a plantelor, a nutreţurilor, a utilajului şi inventarului, a materialelor de construcţie şi a altor materiale; Organizarea punctelor de închiriere a mijloacelor de muncă mecanizare şi a inventarului pentru lucrarea pămîntului şi pentru întreţinerea animalelor domestice; Înfăptuirea acţiunilor pentru aplicarea metodelor şi tehnologiilor avansate de producţie agricolă, pentru organizarea cursurilor, seminarelor, lecţiilor publice, convorbirilor, expoziţiilor, acţiunilor de lămurire în masă şi de propagandă; Organizarea construcţiei de încăperi proprietate cooperatistă pentru întreţinerea animalelor agricole, de depozite, magazine de încăperi pentru păstrarea legumelor, cartofilor şi fructelor; Conducerea şi organizarea activităţii întovărăşirilor pomicole şi a grădinilor colective de zarzavaturi, crearea de noi întovărăşiri, organizarea şi controlul asupra valorificării teritoriilor lor, deservirea membrilor societăţii cu mijloace de transport, cu tractoare şi cu maşini agricole; Elaborarea propunerilor pentru perfecţionarea în continuare a formelor şi metodelor de dezvoltare a gospodăriilor auxiliare individuale, a pomiculturii şi legumiculturii colective. 3. Comitetul de Stat  pentru complexul agroindustrial al RSS Moldoveneşti, Comitetul de Stat pentru planificare al RSS Moldoveneşti, Comitetul de Stat pentru aprovizionarea tehnico-materială al RSS Moldoveneşti, Ministerul Comerţului al RSS Moldoveneşti şi Uniunea cooperativelor de consum din Moldova, să prevadă în proiectele planurilor anuale repartizarea pentru Societatea benevolă agricolă moldovenească a tractoarelor, automobilelor, tehnicii agricole, utilajelor, îngrăşămintelor minerale, carburanţilor şi lubrifianţilor şi altor resurse tehnico-materiale, a plafoanelor pentru repararea tehnicii, precum şi a fondurilor de piaţă pentru a li se vinde membrilor societăţilor nutreţuri combinate, inventar pentru agricultură, preparate veterinare. 4. A forma Comitetul organizatoric republican pentru pregătirea şi desfăşurarea congresului constituant al Societăţii benevole agricole moldoveneşti în componenţa potrivit anexei Nr.1. (Anexa nu se publică) A-i da Comitetului organizatoric însărcinarea, ca împreună cu comitetele executive ale Sovietelor raionale şi orăşeneşti de deputaţi ai norodului, cu Societatea benevolă moldovenească „Apicultorul” şi cu Societatea benevolă moldovenească „Crescătorul de iepuri de casă” să examineze, în modul stabilit, chestiunea cu privire la includerea societăţilor menţionate în componenţa Societăţii enevole agricole moldoveneşti. 5. Comitetele executive ale Sovietelor raionale şi orăşeneşti (a oraşelor de subordonare republicană) de deputaţi ai norodului să organizeze pînă la 30 martie 1987 propunerea de delegaţi din partea raionului, oraşului (de subordonare republicană) pentru congresul constituant al Societăţii benevole agricole moldoveneşti. 6. Comitetul organizatoric republican pentru pregătirea şi desfăşurarea congresului constituant al Societăţii benevole agricole moldoveneşti: Pînă la 15 aprilie 1987 să elaboreze, să coordoneze cu ministerele, comitetele de stat şi departamentele cointeresate ale RSS Moldoveneşti proiectul statutului Societăţii benevole agricole moldoveneşti şi pînă la 1 mai 1987 sa-l expedieze delegaţilor pentru congresul constituant; Să desfăşoare în trimestrul II al anului 1987 congresul constituant al Societăţii benevole agricole moldoveneşti în or. Chişinău cu participarea delegaţilor din partea tuturor raioanelor şi oraşelor (de subordonare republicană); Să asigure prezentarea spre aprobare Sovietului Miniştrilor al RSS Moldoveneşti a proiectului statutului, adoptat de congresul constituant al Societăţii benevole agricole moldoveneşti. 7. Comitetul de Stat pentru planificarea al RSS Moldoveneşti şi Ministerul finanţelor al RSS Moldoveneşti, la propunerea Comitetului Organizatoric republican pentru pregătirea şi desfăşurarea congresului constituant al Societăţii benevole agricole moldoveneşti, să examineze planul de cheltuieli pentru aceste scopuri, precum şi sugestiile privind structura, efectivul lucrătorilor din apăratul de conducere şi alocaţiile maxime pentru întreţinerea lui, fondul de salarii, mărimile cotizaţiilor de membru şi alte chestiuni, legate de activitatea acestei societăţi, şi să le prezinte Sovietului Miniştrilor al RSS Moldoveneşti. Afară de aceasta, să pregătească propuneri pentru organele unionale cu privire la retribuirea muncii lucrătorilor Societăţii benevole agricole moldoveneşti. 8. A obliga comitetele executive ale Sovietelor raionale şi orăşeneşti (ale oraşelor de subordonare republicană) de deputaţi ai norodului să rezolve chestiunea privind repartizarea încăperilor de serviciu respective pentru sediile societăţilor benevole agricole raionale, orăşăneşti, iar în ce priveşte comitetul executiv orăşenesc Chişinău – şi pentru sediul Societăţii benevole agricole moldoveneşti. 9. A aproba schema de repartizare teritorială a livezilor colective ale întreprinderilor, organizaţiilor şi instituţiilor din RSS Moldovenească pe terenuri cu o suprafaţă totală de 14585 hectare, inclusiv 6012 hectare de arătură, 710 hectare de plantaţii multianuale, 5957 hectare de păşuni, 666 hectare cu arbuşti şi cu păduri de mică valoare şi 1240 hectare de alte terenuri agricole, repartizîndu-le pe raioane şi terenuri agricole potrivit anexei Nr.2 (anexa nu se publică). 10. Comitetele executive ale Sovietelor raionale de deputaţi ai norodului şi Comitetul de Stat pentru complexul agroindustrial al RSS Moldoveneşti, pe baza solicitărilor din partea întreprinderilor, organizaţiilor, instituţiilor şi în conformitate cu hotărîrile comitetelor executive ale Sovietelor orăşeneşti de deputaţi ai norodului cu privire la repartizarea loturilor de pămînt să asigure întocmirea materialelor pentru darea în folosinţă a pămînturilor în vederea organizării pomiculturii colective pe suprafeţele potrivit anexelor Nr.3 şi 4 (anexa nu se publică). 11. Comitetul de Stat pentru construcţii al RSS Moldoveneşti să întocmească pînă la 30 martie 1987 catalogul de paşapoarte a proiectelor-tip de căsuţe din livezi, paşapoarte menţionate în catalogul unional, pentru a fi aplicate în republică. Comitetul de Stat pentru edituri, poligrafie şi comerţul cu cărţi al RSS Moldoveneşti să editeze în anii 1987-1988, la comanda Comitetului de Stat pentru construcţii al RSS Moldoveneşti catalogul de paşapoarte a proiectului-tip. Pe baza catalogului de paşapoarte ale proiectului-tip de căsuţe din livezi şi pe baza cererilor din partea comitetelor executive ale Sovietelor orăşeneşti şi de orăşel de deputaţi ai norodului Ministerul comerţului al RSS Moldoveneşti, Uniunea cooperativelor de consum din Moldova, Comitetul de Stat pentru aprovizionarea tehnico-materială al RSS Moldoveneşti să efectueze în fiecare an achiziţii cu ridicata de garnituri de căsuţe pentru a fi vîndute membrilor de întovărăşiri pomicole. 12. Comitetele executive ale Sovietelor raionale şi orăşeneşti de deputaţi ai norodului din RSS Moldovenească să creeze pe teritoriile oraşelor şi a aşezărilor de tip orăşenesc o reţea de magazine specializate pentru vînzarea pentru populaţie a căsuţelor de vară din livezi, a articolelor complementare pentru ele, a inventarului, îngrăşămintelor minerale, mijloacelor tehnice, materialelor de construcţie şi altor materiale, necesare pentru funcţionarea cu succes a întovărăşirilor pomicole colective create. 13. A autoriza Comitetul de Stat pentru complexul agroindustrial al RSS Moldoveneşti şi comitetele executive ale Sovietelor raionale de deputaţi ai norodului, ca de comun acord cu Comitetul de Stat pentru construcţii al RSS Moldoveneşti şi cu alte comitete de stat şi departamente cointeresate ale republicii, la pregătirea propunerilor de dare în folosinţă către întreprinderi a terenurilor să întroducă în caz de necesitate modificări în schema de repartizare teritorială a livezilor colective, ţinînd cont de condiţiile concrete de amplasare a loturilor de pămînt. 14. Ministerele, comitetele de stat şi departamentele RSS Moldoveneşti, comitetele executive ale Sovietelor raionale şi orăşeneşti de deputaţi ai norodului, comitetele orăşeneşti şi raionale ale sindicatelor să asigure repartizarea justă a loturilor, folosirea lor eficientă şi neadmiterea abuzurilor în acest caz. 15. Comitetul de Stat pentru edituri, poligrafie şi comerţul cu cărţi al RSS Moldoveneşti să mărească editarea literaturii, lansarea emisiunilor televizate şi radiodifuzate pentru propagarea şi popularizarea producţiei agricole din gospodăriile auxiliare individuale ale cetăţenilor, din pomicultura şi legumicultura colectivă. Preşedintele                                                                                             Preşedintele Sovietului Miniştrilor                                                             Comitetului Republican Al RSS Moldoveneşti                                                                                               al Sindicatelor din Moldova I. CALIN                                                                                                                                                              G. EREMEI Or.Chişinău, 16 martie 1987, Nr.101   